<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>blaho_a_jine_povidky-15</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="blaho_a_jine_povidky-15" xml:lang="cs-CZ">
		<div class="Z-kladn--textový-r-meček">
			<p id="_idParaDest-26" class="MLP_uroven2_kapitola ParaOverride-1">Zjevení</p>
			<p class="MLP_text_bez1radku ParaOverride-1">Od osmi ráno až někdy do půl dvanácté soužily Moniku Tyrellovou nervy, soužily ji tak strašně, že tyto hodiny byly&#160;– no, zkrátka trýzeň. Ne a&#160;ne je opanovat. „Snad ještě kdybych byla tak o&#160;deset let mladší…“ říkala si. Co jí bylo třiatřicet let, při každé příležitosti si podivínsky připomínala své stáří, vážnýma dětskýma očima se dívala na známé a&#160;říkala: „Ano, pamatuji se, jak před dvaceti lety…“ Nebo zase upozorňovala Ralfa na dívky, které sedaly v&#160;restauracích vedle nich&#160;– opravdu ještě dívky&#160;– s&#160;krásnými mladistvými pažemi a&#160;mladistvým hrdlem a&#160;s&#160;křepce vláčnými posunky. „Snad ještě kdybych byla tak o&#160;deset let mladší…“</p>
			<p class="MLP_text ParaOverride-1">„A&#160;pročpak si neposadíte Marii přede dveře a&#160;nenařídíte ji, aby k&#160;pokoji nikoho nepouštěla, dokud nezazvoníte?“</p>
			<p class="MLP_text ParaOverride-1">„Ach, kdyby to bylo jen tak jednoduché.“ Odhodila rukavičky a&#160;přimáčkla si na víčka prsty způsobem, který mu byl tak povědomý. „Předně bych o&#160;tom stále věděla: Marie tam sedí, Marie hrozí prstem Ruddovi a&#160;paní Moonové, Marie jako nějaký kříženec vězeňské dozorkyně a&#160;ošetřovatelky choromyslných. A&#160;potom přece pošta. Člověk se neobejde bez pošty, a&#160;jakmile přijde, kdo&#160;– kdopak by vydržel čekat na dopisy až do jedenácti?“</p>
			<p class="MLP_text ParaOverride-1">Oči mu zazářily; honem ji zlehka objal. „To na mé dopisy, drahoušku?“</p>
			<p class="MLP_text ParaOverride-1">„Možná,“ procedila tiše přes zuby a&#160;s&#160;úsměvem ho pohladila po nazrzlých vlasech, ale přitom ji napadlo: „Propánaboha! To jsou mi hloupé řeči!“</p>
			<p class="MLP_text ParaOverride-1">Ale toto ráno ji probudilo prásknutí domovních dveří. Bác! Byt se zatřásl. Co to? Vymrštila se v&#160;posteli a&#160;zaťala pěsti do prachové podušky; srdce jí tlouklo. Co to jenom je? A&#160;tu zaslechla na chodbě hlasy. Marie zaklepala, a&#160;jak se otevřely dveře, roleta se prudce zdrhla, jako když se páře, a&#160;vylítla i&#160;se záclonami ven, narovnala se, plácala, škubala sebou. Třapec rolety tloukl&#160;– tloukl do okna. „Eh-h, voilà!“ křikla Marie, položila tác a&#160;rozběhla se. „C’est le vent, Madame. C’est un vent insupportable.<span class="CharOverride-3"><span id="footnote-036-backlink"><a class="_idFootnoteLink _idGenColorInherit" href="../Text/blaho_a_jine_povidky_018.xhtml#footnote-036">37</a></span></span>“</p>
			<p class="MLP_text ParaOverride-1">Roleta se svinula; okno rázem vyběhlo nahoru; bělošedavé světlo se rozlilo pokojem. Než si Monika zakryla rukávem oči, zahlédla obrovskou bledou oblohu, přes niž se táhlo mračno jako roztrhaná košile.</p>
			<p class="MLP_text ParaOverride-1">„Marie! Záclony! Honem záclony!“ Monika se zvrátila na postel a&#160;tu: „Cingilingilink, cingilingilink.“ Telefon. To je vrchol utrpení; docela ztichla. „Marie, jděte se podívat.“</p>
			<p class="MLP_text ParaOverride-1">„Je to milostpán. Jestli prý dnes půjde milostivá paní o&#160;půl druhé na lunch do Knížecího hotelu.“ Ano, aby prý to milostivé paní hned vyřídila. Místo odpovědi postavila Monika šálek a&#160;otázala se slabým zamyšleným hlasem, kolik je hodin. Půl desáté. Ležela nehybně a&#160;přivřela oči. „Řekněte pánovi, že nemohu přijít,“ pravila tiše. Ale když se zavřely dveře, popadl ji náhle prudký vztek, vztek a&#160;svíral ji a&#160;svíral, div se nezadusila. Jak se opovažuje! Jak se něco takového Ralf opovažuje, když přece ví, jak ji zrána nervy trýzní. Což mu to nepověděla a&#160;nevylíčila a&#160;což mu dokonce&#160;– ovšem jen letmo; něco takového se nemůže říci přímo&#160;– nenaznačila, že to nelze odpustit.</p>
			<p class="MLP_text ParaOverride-1">A&#160;k&#160;tomu si vybere ještě tohle hrozné větrné dopoledne. Což si myslí, že je to u&#160;ní pouhý vrtoch, nějaká ženská hloupůstka, které se člověk jen vysměje a&#160;mávne nad ní rukou? Vždyť mu teprve včera večer řekla: „Tak mě přece berte trochu vážně.“ A&#160;on odpověděl: „Drahoušku, vy mi to neuvěříte, ale znám vás neskonale lépe než vy sama. Kořím se vašim nejkřehčím myšlenkám a&#160;citům a&#160;jsou mi nade vše. Ano, smějte se! Mám rád, jak se vám zdvíhá ret“&#160;– a&#160;tu se naklonil přes stůl&#160;– „je mi to jedno, aťsi každý vidí, jak vás celičkou zbožňuji. Kéž bych byl s&#160;vámi na vrcholu hory a&#160;všechny reflektory světa byly namířeny na nás.“</p>
			<p class="MLP_text ParaOverride-1">„Propánaboha!“ Monika se málem popadla za hlavu. Což je možné, že to opravdu řekl? Člověk by to do mužských nikdy neřekl! A&#160;přece ho milovala&#160;– jak jen mohla milovat někoho, kdo takhle mluví! Co to jen dělala od onoho večírku tehdy před měsíci, kdy ji doprovodil domů a&#160;zeptal se jí, smí-li přijít a&#160;„zase uvidět ten zdlouhavý arabský úsměv?“ Ach, taková hloupost&#160;– učiněná hloupost&#160;– a&#160;přece si vzpomíná, jak ji to tehdy hluboce vzrušilo, tak podivně jako nikdy.</p>
			<p class="MLP_text ParaOverride-1">„Uhlí! Uhlí! Uhlí! Staré železo! Staré železo! Staré železo!“ rozlehlo se zdola. Je po všem. On že jí rozumí! Nerozumí jí ani za mák. Že na ni zvoní za větrného dopoledne, je nadmíru významné. Porozumí aspoň tomu? Málem se rozesmála. „Zazvonil jste mi tehdy, kdy by mi nebyl mohl zvonit nikdo, kdo mi rozumí.“ Konec. A&#160;když Marie řekla: „Milostpán odpověděl, že bude ve vestibulu, kdyby si to snad milostivá paní rozmyslela,“ tu Monika řekla: „Ne, sporýše ne, Marie. Karafiáty. Tak dvě hrstky.“</p>
			<p class="MLP_text ParaOverride-1">Divé, bílé ráno, rvavý, doráživý vítr. Monika usedla před zrcadlo. Byla bledá. Služka jí česala tmavé vlasy dozadu&#160;– tvář měla jako škrabošku se zašpičatělými víčky a&#160;tmavorudými rty. Jak se tak na sebe zahleděla do namodralého šerého zrcadla, pojednou ucítila, jak ji zvolna, zvolna zalévá, ach, přepodivné, přeúžasné vzrušení, a&#160;chtělo se jí rozpřáhnout ruce a&#160;dát se do smíchu, rozházet všechno, polekat Marii a&#160;křičet: „Jsem volná. Jsem volná. Jsem volná jako vítr.“ Patří jí celý ten tetelivý, roztřesený, dráždivý, poletující svět. Je jejím královstvím. Ne, ne, nenáleží nikomu, leda životu.</p>
			<p class="MLP_text ParaOverride-1">„To stačí, Marie,“ vykoktala. „Klobouk, plášť, kabelku. A&#160;teď mi sežeňte taxi.“ Kam teď? Ach, kamkoliv. Nevydrží už ten zamlklý byt, nemluvnou Marii, ten přízračný, pokojný ženský interiér. Musí ven; musí rychle odjet&#160;– kamkoliv, kamkoliv.</p>
			<p class="MLP_text ParaOverride-1">„Už je tu taxi, milostivá paní.“ Když se opřela do domovních dveří, popadl ji vítr a&#160;smýkl jí přes chodník. Kam? Vsedla do vozu a&#160;se zářivým úsměvem řekla nevrlému, upjatému řidiči, aby ji zavezl ke kadeřníkovi. Co by si počala bez svého kadeřníka? Monika k&#160;němu jezdila po každé, když nevěděla, kam má jinam jít nebo co si má u&#160;všech všudy počít. Třeba si naondulovat vlasy, a&#160;zatím si už něco vymyslí. Nevrlý, upjatý řidič jel náramně rychle a&#160;Monika dávala sebou házet z&#160;kouta do kouta. Kdyby tak jel stále rychleji a&#160;rychleji. Ach, uniknout a&#160;nemuset být o&#160;půl druhé v&#160;Knížecím hotelu, nemuset být koťátkem v&#160;měkce vystlaném košíku, nemuset být Arabkou a&#160;vážným hovícím si děckem a&#160;divokou šelmičkou. „Už nikdy,“ rozkřikla se a&#160;zaťala pěstičku. Ale auto se zastavilo a&#160;řidič jí přidržel dvířka.</p>
			<p class="MLP_text ParaOverride-1">U&#160;kadeřníka bylo teplo a&#160;všechno se třpytilo. Páchlo tam mýdlem a&#160;spáleným papírem a&#160;levkojovou brilantinou. Za pultem byla majitelka, rozložitá, buclatá a&#160;běloučká hlava se jí otáčela jako pudrovadlo na aksamitovém jehelníčku. Monika mívala vždy pocit, že ji v&#160;tom krámě mají v&#160;lásce a&#160;rozumějí jí&#160;– totiž jejímu vlastnímu já&#160;– mnohem lépe než leckterý známý. Stává se tam sama sebou a&#160;často si spolu s&#160;majitelkou báječně popovídají. A&#160;pak je tam Jiří, který jí upravuje vlasy, mladý, snědý, štíhlý Jiří. Má ho opravdu ráda.</p>
			<p class="MLP_text ParaOverride-1">Ale dnes&#160;– zvláštní věc! Majitelka tak tak že ji pozdravila. V&#160;obličeji byla bělejší než jindy, ale proti prudce zčervenalým víčkům tím více vynikaly její modré korálkové oči a&#160;ani prsteny na masitých prstech se jí neleskly. Byly studené, mrtvé, jako skleněné trety. Zavolala na Jiřího do trubky ve zdi tónem, jaký dříve v&#160;hlase neměla. Ale Monika tomu nevěřila. Ne, nechtělo se jí tomu věřit. To si jen tak představuje. Vdechla dychtivě teplý, provoněný vzduch a&#160;zašla za sametovou záclonu do malého kamrlíku.</p>
			<p class="MLP_text ParaOverride-1">Klobouk a&#160;kabátek už měla sundaný a&#160;pověšený na věšáku a&#160;Jiří pořád nešel. Tentokrát po prvé tam není a&#160;nepodrží jí židli a&#160;nebere od ní klobouk a&#160;nepověsí kabelku, komíhaje jí v&#160;prstech, jako by něco takového jakživ neviděl&#160;– jako z&#160;pohádky. A&#160;ticho v&#160;krámě! Ani majitelka se neozve. Jenom vítr duje a&#160;lomcuje starým domem; vítr hučí a&#160;podobizny dam z&#160;pompadourské doby na ni shlížejí a&#160;usmívají se prohnaně a&#160;poťouchle. Monika litovala, že tam přišla. Och, jaká chyba! Neblahá! Neblahá! Kde je Jiří? Neukáže-li se v&#160;tu chvíli, odejde. Svlékla bílé kimono. Nechtěla se už na sebe dívat. Když otevřela na skleněné polici veliký kelímek s&#160;krémem, třásly se jí ruce. Srdcem jí to škubalo, jako by se její štěstí&#160;– její úžasné štěstí&#160;– snažilo vyprostit.</p>
			<p class="MLP_text ParaOverride-1">„Půjdu pryč. Nezůstanu tady.“ Sundala si klobouk. Ale zrovna v&#160;tu chvíli se ozvaly kroky, a&#160;když pohlédla do zrcadla, uviděla, jak se Jiří ve dveřích uklání. Jak podivně se to usmívá! To dělá to zrcadlo. Rázem se otočila. Rty se mu zkřivily jakýmsi úšklebkem a&#160;– že by byl neoholený?&#160;– v&#160;obličeji byl skorem zelený.</p>
			<p class="MLP_text ParaOverride-1">„Odpusťte laskavě, že jsem vás nechal čekat,“ zašeptal a&#160;šouravě se ploužil dovnitř.</p>
			<p class="MLP_text ParaOverride-1">Ach ne, nezůstane tam. „Já, bohužel,“ spustila. Ale on už zapálil plyn a&#160;položil přes něj želízka a&#160;podržel jí kimono.</p>
			<p class="MLP_text ParaOverride-1">„Je to ale vítr,“ řekl. Monika se podrobila. Čichala k&#160;jeho svěžím mladým prstům, jak jí zapínal pod bradou pláštík. „Ano, je vítr,“ řekla a&#160;zabořila se do křesla. Rozhostilo se ticho. Jiří vyňal odbornicky vlásenky. Vlasy se jí shrnuly dozadu, ale nepodchytil jí je jako jindy, jako by zkoušel, jak jsou jemné a&#160;hebké a&#160;těžké. Neřekl jí, že „jsou nádherně pěstěné“. Spustil je, vyňal ze zásuvky kartáč, zachrchlal, odkašlal si a&#160;řekl nejapně: „Ano, to si myslím, že je, a&#160;pořádný.“</p>
			<p class="MLP_text ParaOverride-1">Neměla co odpovědět. Kartáč jí přilehl na vlasy. Ach, ach, jak truchlivé, jak truchlivé! Přiléhal hbitě a&#160;lehce, přiléhal jako listí; a&#160;potom přilehl těžce a&#160;škubal ji, jako když škube v&#160;srdci. „To stačí,“ vykřikla a&#160;vytrhla se mu.</p>
			<p class="MLP_text ParaOverride-1">„Bylo to moc?“ otázal se Jiří. Schýlil se nad želízky. „Odpusťte.“ Zavoněl spálený papír&#160;– měla tu vůni tak ráda&#160;– otáčel horká želízka v&#160;ruce a&#160;civěl před sebe. „Nedivil bych se, kdyby napršelo.“ Uchopil proužek jejích vlasů a&#160;tu&#160;– už to nemohla vydržet&#160;– ho zarazila. Hleděla na něho; viděla se, jak hledí jako jeptiška v&#160;bílém kimonu na něho. „Co jen zde je? Stalo se něco?“ Ale Jiří jen napolo pokrčil rameny a&#160;zašklebil se. „Ach ne, milostivá paní. Jenom nepatrná nehoda.“ A&#160;znovu uchopil proužek vlasů. Ale ona se nedá oklamat, ó ne. Je to tak. Stalo se něco hrozného. To ticho&#160;– ano, to ticho se takřka snáší jako sněhové vločky. Otřásla se. V&#160;kamrlíku studí, všechno studí a&#160;třpytí se. Niklové kohoutky a&#160;hořáky a&#160;rozprašovače vypadají tak nějak zlovolně. Vítr drnčí okenicí; plech křápe a&#160;mladý holič stále střídá želízka a&#160;schyluje se nad ní. Ach, život je tak úděsný, pomyslila si Monika. Hrozný. Opuštěnost je tak příšerná. Víříme jako listí a&#160;nikdo neví&#160;– nikdo nedbá, kam zapadneme, která černá řeka nás odplaví. Škubání jako by jí stoupalo až do hrdla. Bolí ji, bolí; chce se jí plakat. „To stačí,“ hlesla. „Podejte mi vlásenky.“ Když tak stál vedle ní, tak zkroušený, tak zamlklý, div nesvěsila ruce a&#160;nerozeštkala se. Už to nevydrží. Ten mladicky veselý Jiří se plouží šouravě jako dřevěný, podává jí klobouk a&#160;závoj, bere od ní bankovku a&#160;přináší jí nazpět drobné. Nacpala je do kabelky. Kam teď?</p>
			<p class="MLP_text ParaOverride-1">Jiří vzal kartáč. „Máte na plášti trochu pudru,“ zamumlal. Okar­táčoval jej. A&#160;pak se najednou vztyčil, pohlédl na Moniku, máchl podivně kartáčem a&#160;řekl: „Abych vám řekl pravdu, milostivá paní, jste přece stará zákaznice&#160;– dnes ráno mi umřela dcerka&#160;– první děcko&#160;–“ a&#160;tu se mu bílá tvář pokrčila jako papír, otočil se k&#160;ní zády a&#160;jal se kartáčovat bavlněné kimono.</p>
			<p class="MLP_text ParaOverride-1">„Ó, ó,“ rozplakala se Monika. Vyběhla z&#160;krámu do taxi. Řidič jí zuřivě sklopil sedadlo a&#160;přibouchl dvířka. „Kam?“</p>
			<p class="MLP_text ParaOverride-1">„Do Knížecího hotelu,“ zaštkala. A&#160;po celou cestu viděla pořád drobounkou voskovou panenku s&#160;chmýřím zlatých vlasů, jak leží pokorně se složenýma ručkama a&#160;nožkama. A&#160;vtom, právě když dojížděli ke Knížecímu hotelu, uviděla květinářství plné bílých květin. Oh, znamenitý nápad. Konvalinky, bílé macešky, plnokvěté bílé fialky a&#160;bílá sametová stuha… Od neznámé přítelkyně… Od někoho, kdo rozumí… Děvčátku… Zaklepala na okno, ale řidič neslyšel, a&#160;ostatně už byli u&#160;Knížecího hotelu.</p>
			<hr class="HorizontalRule-1"/>
			<div class="_idFootnotes">
				<div id="footnote-036" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/blaho_a_jine_povidky_018.xhtml#footnote-036-backlink">37</a>  Ah, podívejte…! To je větrem, milostpaní. Je tam nesnesitelný vítr. (Fr.) <span class="MLP_znak_kurziva_9b CharOverride-2">Pozn. překl</span>.</p>
				</div>
			</div>
		</div>
</body>
</html>