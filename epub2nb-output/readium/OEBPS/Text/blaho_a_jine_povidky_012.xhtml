<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>blaho_a_jine_povidky-9</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="blaho_a_jine_povidky-9" xml:lang="cs-CZ">
		<div class="Z-kladn--textový-r-meček">
			<p id="_idParaDest-20" class="MLP_uroven2_kapitola ParaOverride-1">Člověk bez temperamentu</p>
			<p class="MLP_text_bez1radku ParaOverride-1">Stál ve dveřích haly, otáčel prsten, otáčel na malíku těžký pečetní prsten a&#160;přitom těkal chladným, rozvážným pohledem po kulatých stolech a&#160;proutěných židlích, rozestavených na zasklené verandě. Sešpulil rty&#160;– snad se chystal zapískat&#160;– ale nezapískal&#160;– jenom otáčel prsten&#160;– otáčel na růžových vymytých rukou prsten.</p>
			<p class="MLP_text ParaOverride-1">Vzadu v&#160;koutě seděly oba Kokrhely a&#160;pily ze sklenic odvar, který popíjely vždycky v&#160;tuto hodinu&#160;– bylo to cosi bělavého, našedlého a&#160;nahoře na tom plavaly drobné otruby&#160;– a&#160;z&#160;plechovky, plné papírků, vyhrabávaly strakaté suchary, lámaly je a&#160;drobily do sklenice a&#160;zas lovily lžičkou. Vedle podnosu jim jako dva hadi podřimovala klubka pletení.</p>
			<p class="MLP_text ParaOverride-1">Američanka seděla u&#160;zasklené stěny, kde vždycky sedávala, ve stínu jakési velké popínavé rostliny s&#160;široce rozevřenýma fialovýma očima, která se tiskla&#160;– ba ne, přímo mačkala na sklo, a&#160;dychtivě ji pozorovala. Věděla o&#160;ní&#160;– věděla, že se na ni takhle dívá. Troufala si na ni; drobet se tím holedbala. Občas na ni dokonce ukázala prstem a&#160;vykřikla: „Viděli jste už něco tak strašlivého? Hotový upír!“ Ostatně je ta rostlina na druhé straně verandy… Vždyť na ni ani nemůže, viď, Klaymongso! Je přece Američanka, viď, Klaymongso, a&#160;dojde si rovnou na konzula. Klaymongso, který jí ležel schoulen na klíně a&#160;měl na sobě její roztrhanou staromódní kabelku z&#160;brokátu, usmolený kapesník a&#160;hromádku dopisů z&#160;domova, místo odpovědi kýchl.</p>
			<p class="MLP_text ParaOverride-1">U&#160;ostatních stolů bylo prázdno. Američanka vyměnila s&#160;Kokrhely pohled. Pokrčila neanglicky rameny; ony jí zas významně zamávaly sucharem. Ale on nic neviděl. Strnul a&#160;na očích mu bylo vidět, že poslouchá. „Hú-í-zip-zú-ú!“ ozývala se zdviž. Železná klec se s&#160;řinkotem otevřela. Halou se rozlehly lehké, malátné kroky a&#160;mířily k&#160;němu. Na rameně mu spočinula ruka jako list. Ozval se slabý hlas: „Pojďme si sednout tamhle&#160;– odtamtud budeme vidět na alej. Ty stromy jsou tak krásné.“ Vykročil vpřed a&#160;na rameně mu stále spočívala ta ruka a&#160;do jeho kroků zaznívaly ty lehké, malátné kroky. Odtáhl židli a&#160;ona se do ní zvolna svezla, hlavu opřela o&#160;lenoch a&#160;ruce spustila vedle opěradel.</p>
			<p class="MLP_text ParaOverride-1">„Přistrč si, prosím, tu druhou židli blíž. Je takovou dálku ode mne.“ Ale on se ani nehnul.</p>
			<p class="MLP_text ParaOverride-1">„Kde máš šálu?“ zeptal se.</p>
			<p class="MLP_text ParaOverride-1">„Ach!“ leknutím zasténala. „To jsem hloupá, zapomněla jsem ji nahoře na posteli. To nevadí. Prosím tě, nechoď pro ni. Nebudu ji potřebovat, já to vím.“</p>
			<p class="MLP_text ParaOverride-1">„Jen si ji vezmi,“ otočil se a&#160;rázně prošel verandou do šeré haly, vyzdobené šarlatovým plyšem a&#160;zlaceným nábytkem&#160;– nábytkem jako u&#160;čaroděje; bylo tam oznámení o&#160;bohoslužbách v&#160;anglikánském kostele, prkno, potažené zeleným suknem, po jehož černé mřížce šplhaly nedoručitelné dopisy, dále velikánské dárkové pendlovky, které odbíjely hodiny v&#160;půlhodinách, hromady holí, deštníků a&#160;slunečníků v&#160;náručí hnědého dřevěného medvěda; minul obě zmrzačené palmy, obě ty letité hadrnice na úpatí schodiště, bral mramorové schody po třech najednou, na odpočívadle přešel kolem sousoší dvou tlustých selských dětí v&#160;životní velikosti, v&#160;jejichž mramorových zástěrách bylo plno mramorových hroznů, až došel po chodbě, kde se povalovaly staré plechové krabice, kožené kufry a&#160;kanafasové kabely, do svého pokoje.</p>
			<p class="MLP_text ParaOverride-1">Byla tam pokojská, a&#160;jak vylévala mýdlovou vodu do kbelíku, hlučně vyzpěvovala. Okna byla dokořán, okenice rozevřeny a&#160;dovnitř pralo světlo. Koberce a&#160;velké bílé polštáře už přehodila přes zábradlí na balkoně; sítě na postelích byly svinuty. Na psacím stole stál kotlík s&#160;vyčesaným pápením a&#160;ohořelými sirkami. Když ho uviděla, luskla po něm svýma drobnýma necudnýma očima a&#160;ze zpěvu přešla do pobroukávání. Ale on na to nic nedal. Slídil očima v&#160;prudce ozářeném pokoji. K&#160;čertu, kde je ta šála!</p>
			<p class="MLP_text ParaOverride-1">„Vous désirez, Monsieur?<span class="CharOverride-3"><span id="footnote-016-backlink"><a class="_idFootnoteLink _idGenColorInherit" href="../Text/blaho_a_jine_povidky_012.xhtml#footnote-016">16</a></span></span>“ řekla uštěpačně pokojská.</p>
			<p class="MLP_text ParaOverride-1">Neodpovídal. Už ji uviděl. Přešel rázně pokojem, popadl tu šedou pavučinu, a&#160;když odcházel, práskl dveřmi. Po chodbě se za ním rozléhalo břeskné prozpěvování pokojské.</p>
			<p class="MLP_text ParaOverride-1">„Ach, už jsi tady. Copak se stalo? Proč ses tak zdržel? Vidíš, už je tu čaj. Právě jsem poslala Antonia pro horkou vodu. To je přece divné. Už jsem mu o&#160;ni říkala aspoň šedesátkrát, a&#160;nikdy ji nepřinese. Děkuji. To je moc hezké. Když se člověk nakloní dopředu, cítí přímo ten vzduch.“</p>
			<p class="MLP_text ParaOverride-1">„Díky.“ Vzal si čaj a&#160;posadil se na druhou židli. „Ne, jíst nebudu nic.“</p>
			<p class="MLP_text ParaOverride-1">„Jez, prosím. Aspoň kousek, k&#160;obědu jsi toho měl tak málo a&#160;do večeře je ještě tolik hodin.“</p>
			<p class="MLP_text ParaOverride-1">Když se k&#160;němu nahnula a&#160;podávala mu suchary, šála jí spadla. Vzal si jeden suchar a&#160;položil si jej na misku.</p>
			<p class="MLP_text ParaOverride-1">„Ach, ty stromy v&#160;aleji,“ vykřikla. „Vydržela bych se na ně dívat pořád. Jsou jako nádherné ohromné kapradiny. Vidíš tamhle ten s&#160;tou stříbrošedou kůrou a&#160;s&#160;chumáči smetanově žlutých květů, včera jsem si z&#160;nich utrhla vršek, a&#160;ta vůně&#160;–“&#160;zamhouřila při té vzpomínce oči a&#160;hlas jí zeslábl, rozplynul se, zéteričtěl&#160;– „byla, jako když se rozemele muškátový ořech.“ Na chvíli umlkla. Potom se k&#160;němu otočila a&#160;usmála se naň: „Však víš, Roberte, jak voní muškátový ořech&#160;– či ne?“</p>
			<p class="MLP_text ParaOverride-1">Oplatil jí úsměv. „Jak ti to mám dokázat?“</p>
			<p class="MLP_text ParaOverride-1">Už tu byl zpátky Antonio, a&#160;nejen s&#160;horkou vodou&#160;– přinesl jim též na misce dopisy a&#160;tři svazečky novin.</p>
			<p class="MLP_text ParaOverride-1">„Ach, pošta! Ach, to je krásné! Ach, Roberte, to nebude jistě všechno pro tebe! To zrovna přišly, Antonio?“ Škubla hubenou rukou a&#160;spočinula jí na dopisech, které jí Antonio hluboce schýlen podával.</p>
			<p class="MLP_text ParaOverride-1">„Zrovna tuto chvíli, signorino,“ zazubil se Antonio. „Sám jsem si je vzal od listonoše. Listonoš mi je musil dát.“</p>
			<p class="MLP_text ParaOverride-1">„Šlechetný Antonio!“ zasmála se. „Vida&#160;– tyhle jsou moje, Roberte. Ostatek je tvůj.“</p>
			<p class="MLP_text ParaOverride-1">Antonio se hbitě otočil na patě, strnul a&#160;široký úsměv mu vyprchal z&#160;obličeje. V&#160;plátěné kazajce a&#160;s&#160;lesklou uhlazenou kšticí vypadal jako dřevěný panák.</p>
			<p class="MLP_text ParaOverride-1">Pan Salesby zastrčil dopisy do kapsy: noviny zůstaly ležet na stole. Otáčel prsten, otáčel na malíku pečetní prsten a&#160;přimhouřenýma očima civěl tupě před sebe.</p>
			<p class="MLP_text ParaOverride-1">Zato ona&#160;– s&#160;šálkem v&#160;jedné ruce a&#160;s&#160;tenkými listy papíru v&#160;druhé, hlavu zvrácenou dozadu, rty pootevřeny, na lícních kostech nádech červeně, srkala, srkala, pila… pila…</p>
			<p class="MLP_text ParaOverride-1">„Píše Lottie,“ pronášela tiše. „Chudinka… to je trápení… levá noha. Myslila… zánět nervů… Doktor Blyth… plochá noha… masáž. Letos je tolik čermáčků… služka jí zcela vyhovuje… Plukovník z&#160;Indie… Každé zrnko rýže zvlášť… napadlo hodně sněhu.“ Širokýma rozzářenýma očima vzhlédla od dopisu. „Roberte, sníh! Považ!“ Dotkla se drobných tmavých fialek na svých hubených ňadrech a&#160;znovu se pustila do dopisu.</p>
			<p class="MLP_text_bez1radku_-12-0- ParaOverride-1">… Sníh. Sníh v&#160;Londýně. Millie s&#160;ranním šálkem čaje. „V&#160;noci napadlo, milostpane, spousta sněhu.“ „Ale jděte, opravdu, Millie?“ Záclony se řinčivě rozhrnují a&#160;vpouštějí dovnitř zsinalé, zdráhavé světlo. Vztyčí se v&#160;posteli; zahlédne protější rozložitý dům, všecek bíle orámovaný, v&#160;okenních výklencích má plno větviček bílého korálu… V&#160;koupelně&#160;– je obrácena do zahrádky za domem. Sníh&#160;– na všem je důkladně sněhu. Trávník je poset vínkovým vzorkem kočičích tlap; na zahradním stolku je tlustá, tlustá ledovatka; scvrklé lusky na čilimníku se proměnily v&#160;bílé třapce; jenom v&#160;břečťanu sem tam prokukuje tmavý lístek… Nahřívá si v&#160;jídelně u&#160;krbu záda, noviny se suší přes židli. Millie se slaninou. „Dovolte, milostpane, jsou tu dva kluci a&#160;jsou ochotni za šilink zamést schody a&#160;chodník před domem, mám je nechat?“… A&#160;tu sbíhá plavně, plavně po schodech&#160;– Jinnie. „Ach, Roberte, to je báječné! Věčná škoda, že to musí roztát. Kdepak je koťátko?“ „Přinesu ti je od Millie.“… „Milie, mohla byste mi dát kotě, máte-li je dole.“ „Prosím, milostpane.“ Cítí pod rukou bušící srdečko. „Pojď, kamaráde, shání tě panička.“ „Ach, Roberte, ukaž mu sníh&#160;– je to jeho první sníh. Mám otevřít okno a&#160;dát mu kousíček podržet do pracky…?“</p>
			<p class="MLP_text_bez1radku_-12-0- ParaOverride-1">„Tak to celkem ujde&#160;– docela ujde. Chudák Lottie! Moje drahá Anna! Kdybych jim tak mohla kousek tohohle poslat,“ vykřikla a&#160;rozmáchla se dopisy po skvoucí nádherné zahradě. „Mám ti dolít čaj, Roberte? Robertíku, mám ti dolít čaj?“</p>
			<p class="MLP_text ParaOverride-1">„Děkuji, už ne. Byl velmi dobrý,“ procedil mezi zuby.</p>
			<p class="MLP_text ParaOverride-1">„To můj zase ne. Můj byl jako řezanka. Aha, už jdou novomanželé.“</p>
			<p class="MLP_text ParaOverride-1">S&#160;košíkem mezi sebou, s&#160;udicemi a&#160;šňůrami, zpola rázným krokem, zpola skokem šli po aleji a&#160;po nízkých schodech.</p>
			<p class="MLP_text ParaOverride-1">„Jemine! Vy jste byli na rybách?“ zvolala Američanka.</p>
			<p class="MLP_text ParaOverride-1">Byli udýcháni, popadali dech: „Ano, ano, byli jsme celý den venku na lodičce. Chytili jsme jich sedm. Čtyři se dají jíst. Tři rozdáme. Dětem.“</p>
			<p class="MLP_text ParaOverride-1">Paní Salesbyová otočila židli, aby se na ně podívala; Kokrhely složily své hady. Novomanželé byli oba velmi snědí&#160;– měli černé vlasy, olivovou pleť, zářivé oči i&#160;zuby. On měl na sobě „po anglicku“ flanelovou kazajku, bílé kalhoty a&#160;střevíce. Kolem krku měl hedvábnou vázanku; vlasy si&#160;česal dozadu a&#160;na hlavě neměl nic. Stále si osušoval čelo a&#160;ruce si utíral do skvostného kapesníku. Ona měla pocákanou bílou sukni; šíje a&#160;krk jí zahrávaly do tmavorůžova. Když zdvihla ruce, bylo jí pod paží vidět velké polokroužky potu; vlasy se jí zplihle lepily na líce. Vypadala, jako by ji byl její mladý manžel namočil do moře, potom ji zas vylovil a&#160;usušil na slunci a&#160;pak zas&#160;– šup s&#160;ní dolů&#160;– a&#160;tak po celý den.</p>
			<p class="MLP_text ParaOverride-1">„Neměl by Klaymongso chuť na rybu?“ křikli. Jejich rozesmáté hlasy, nabité vzrušením, jako ptáci narážely na zasklenou verandu a&#160;z&#160;košíku čpěla zvláštní slaná vůně.</p>
			<p class="MLP_text ParaOverride-1">„Dnes se vám bude dobře spát,“ řekla jedna z&#160;Kokrhelů a&#160;zachytila jehlicí očko; druhá jen kývla hlavou a&#160;usmála se.</p>
			<p class="MLP_text ParaOverride-1">Novomanželé se na sebe podívali. Jako by je zalila veliká vlna. Otevřeli ústa, polkli, trochu se zapotáceli a&#160;potom zase se smíchem&#160;– se smíchem vypluli.</p>
			<p class="MLP_text ParaOverride-1">„My už nemůžeme nahoru. Jsme moc utahaní, musíme posvačit tak, jak jsme. Hola&#160;– kávu. Ne&#160;– čaj. Ne&#160;– kávu. Čaj&#160;– kávu, Antonio!“ Paní Salesbyová se otočila.</p>
			<p class="MLP_text ParaOverride-1">„Roberte! Roberte!“ Kdepak je? Není tu. Aha, tamhle na druhém konci verandy otočen zády kouří cigaretu. „Roberte, nepůjdeme se zas trochu projít?“</p>
			<p class="MLP_text ParaOverride-1">„Dobře.“ Zadusil cigaretu v&#160;popelníku a&#160;s&#160;očima sklopenýma k&#160;zemi loudal se k&#160;ní. „Bude ti dosti teplo?“</p>
			<p class="MLP_text ParaOverride-1">„Ale ano.“</p>
			<p class="MLP_text ParaOverride-1">„Jistě?“</p>
			<p class="MLP_text ParaOverride-1">„Já nevím,“ položila mu ruku na paži, „snad přece“&#160;– stiskla mu maloučko paži&#160;– „není nahoře, je jenom v&#160;hale&#160;– snad bys mi mohl podat pláštěnku. Visí na věšáku.“</p>
			<p class="MLP_text ParaOverride-1">Vrátil se k&#160;ní, a&#160;když jí kladl pláštěnku na ramena, sklonila hlavičku. Potom jí toporně nabídl rámě. Uklonila se líbezně všem na verandě a&#160;on jen potlačil zívnutí; tak spolu odešli dolů po schodech.</p>
			<p class="MLP_text ParaOverride-1">„Vúz avej vú sa!<span class="CharOverride-3"><span id="footnote-015-backlink"><a class="_idFootnoteLink _idGenColorInherit" href="../Text/blaho_a_jine_povidky_012.xhtml#footnote-015">17</a></span></span>“ řekla Američanka.</p>
			<p class="MLP_text ParaOverride-1">„To není mužský,“ řekly oba Kokrhely, „to je hovado. Říkám to sestře ráno i&#160;navečer, když už jsme v&#160;posteli, pořád jí říkám&#160;– to není vůbec mužský, to je hovado!“</p>
			<p class="MLP_text ParaOverride-1">Smích novomanželů kroužil, vířil, poletoval a&#160;narážel na sklo ve­randy.</p>
			<p class="MLP_text ParaOverride-1">Slunce stálo dosud vysoko. Kdejaký květ, kdejaký list v&#160;zahradě tkvěl rozevřen a&#160;bez hnutí, jakoby uondán, a&#160;tetelivý vzduch byl přesycen sladkou, sytou, čpavou vůní. Z&#160;tlustých, masitých kaktusových listů vyrážel stvol aloe, obsypaný bledými květy, které vypadaly jako vykrojeny z&#160;másla; po trčících kopích palmy se míhalo světlo; nad záhonem šarlatových, voskově hladkých květin bzučel velký černý hmyz; po zdi bujela velká, křiklavě oranžová a&#160;smolně žíhaná popínavá rostlina.</p>
			<p class="MLP_text ParaOverride-1">„Přece jen tu pláštěnku nepotřebuji,“ řekla. „Je vlastně horko.“ Sundala si ji a&#160;on ji nesl přes ruku. „Pojďme tudy po pěšině. Je mi dnes tak dobře&#160;– je mi úžasně lépe. Jemináčku&#160;– pohleď na ty děti. A&#160;to je, prosím, listopad.“</p>
			<p class="MLP_text ParaOverride-1">V&#160;koutě zahrady byly dvě vrchovaté kádě s&#160;vodou. Tři děvčátka, která si nejprve z&#160;opatrnosti svlékla kalhotky a&#160;rozvěsila je na křoví, stála v&#160;kádi se sukýnkami vyhrnutými až po pás a&#160;čvachtala ve vodě. Vřískaly, vlasy jim padaly do obličeje a&#160;šplíchaly po sobě. Ale najednou nejmenší, která měla sama jednu káď pro sebe, zdvihla hlavu a&#160;uviděla, kdo se na ně dívá. Na chvíli jako by strnula hrůzou, potom se nemotorně vyškrábala a&#160;vymotala z&#160;kádě a&#160;šaty držela při tom stále vyhrnuty až nad pás. „Angličan! Angličan!“ zaječela a&#160;utekla se schovat. S&#160;vřískotem a&#160;ječením běžely obě za ní. V&#160;okamžiku byly pryč; v&#160;mžiku tam byly jen dvě vrchovaté kádě a&#160;na křoví jejich kalhotky.</p>
			<p class="MLP_text ParaOverride-1">„To je mi&#160;– ale&#160;– prazvláštní!“ řekla. „Čeho se tak polekaly? Vždyť jsou ještě mladičké, takže…“ Pohlédla na něho. Zdál se jí bledý&#160;– ale úžasně hezký proti tomu velkému tropickému stromu s&#160;dlouhými špičatými ostny.</p>
			<p class="MLP_text ParaOverride-1">Chvíli neodpovídal. Potom zachytil její pohled a&#160;zvolna jako vždy se usmál: „Psinézní!“ řekl.</p>
			<p class="MLP_text ParaOverride-1">Psinézní. Ach, div ji mdloba neobešla. Ach, proč ho má tak ráda už jen za to, že řekne takovouhle věc. Psinézní! To je celý Robert. Nikdo jiný kromě Roberta to neřekne. Je tak skvělý, tak duchaplný, tak učený a&#160;z&#160;čista jasna řekne tím svým divným chlapeckým hlasem… Bylo jí až do pláče.</p>
			<p class="MLP_text ParaOverride-1">„Ty býváš někdy velmi šprýmovný,“ řekla.</p>
			<p class="MLP_text ParaOverride-1">„Ano,“ odpověděl. A&#160;kráčeli dále.</p>
			<p class="MLP_text ParaOverride-1">Byla však unavena. Už toho měla dost. Nechtělo se jí už procházet.</p>
			<p class="MLP_text ParaOverride-1">„Nech mě zde a&#160;jdi si na zdravotní procházku, ano? Zůstanu zde na některém tom lehátku. Ještě štěstí, že máš mou pláštěnku; nebudeš mi musit chodit nahoru pro přikrývku. Děkuji. Roberte, budu se dívat na ten rozkošný heliotrop… Nebudeš dlouho pryč?“</p>
			<p class="MLP_text ParaOverride-1">„Ne&#160;– ne. Vadí ti, že tu zůstaneš sama?“</p>
			<p class="MLP_text ParaOverride-1">„Hlupáčku! Sama chci, abys šel. Vždyť nemohu chtít, abys za sebou ustavičně vláčel churavou ženu… Jak dlouho se zdržíš?“</p>
			<p class="MLP_text ParaOverride-1">Vytáhl hodinky. „Zrovna je půl páté pryč. Ve čtvrt na šest se vrátím.“</p>
			<p class="MLP_text ParaOverride-1">„Ve čtvrt na šest se vrátíš,“ opáčila, uvelebila se na lehátku a&#160;založila ruce.</p>
			<p class="MLP_text ParaOverride-1">Vykročil. Najednou se zas vrátil. „Poslyš, nechtěla bys mé hodinky?“ Zakomíhal jimi před ní.</p>
			<p class="MLP_text ParaOverride-1">„Ach!“ Zatajila dech. „A&#160;jak ráda!“ Sevřela v&#160;hrsti hodinky, ty teplé, milé hodinky. „Teď už honem jdi.“</p>
			<p class="MLP_text ParaOverride-1">Brána penzionu Excelsior byla dokořán a&#160;křídla měla vražena až do přebujelých pelargonií. Rázným krokem prošel branou, poněkud shrben a&#160;s&#160;pohledem upřeným přímo před sebe. Stoupal do kopce, který se vinul za městem jako veliký provaz, stahující vily dohromady. Bylo hustě prachu. K&#160;Excelsioru se hnal kočár. Seděl v&#160;něm generál s&#160;hraběnkou; každý den ho jela provětrat. Pan Salesby ustoupil stranou, ale přece k&#160;němu zavířil hustý bílý prach, dusivý jako vata. Hraběnka měla jen taktak kdy dloubnout generála.</p>
			<p class="MLP_text ParaOverride-1">„Tamhle jde,“ řekla zlobně.</p>
			<p class="MLP_text ParaOverride-1">„To je ten Angličan,“ řekl kočí, otočil se a&#160;usmál. Hraběnka rozhodila rukama a&#160;pokynula mu tak vlídně hlavou, že si samou radostí odplivl a&#160;švihl koně, který klopýtl.</p>
			<p class="MLP_text ParaOverride-1">Dále a&#160;dále kolem nejpěknějších vil z&#160;celého města, kolem velkolepých paláců, paláců, které stojí za to, aby se na ně člověk přišel podívat třeba až z&#160;druhého konce světa, kolem parků s&#160;vytesanými umělými jeskyněmi a&#160;sochami a&#160;kamennými zvířaty, pijícími z&#160;fontán&#160;– do chudší čtvrti. Cesta se zužovala a&#160;páchla mezi vysokými nuznými staveními, jejichž přízemek byl vybrán a&#160;vyklizen na stáje a&#160;truhlářské dílny. U&#160;kašny přímo před ním tloukly dvě babizny prádlo. Když šel kolem nich, dřeply si na zadek, vypoulily naň oči, a&#160;když přešel, hned se za ním zas ozvalo „A-hak-kak-kak!“, jak kamenem plácaly na prádlo.</p>
			<p class="MLP_text ParaOverride-1">Došel až na kopec; zahnul po cestě a&#160;město se mu schovalo. Shlížel dolů do hluboké rokliny, na jejímž dně bylo vyschlé řečiště. Z&#160;obou stran byla dolina poseta zchátralými domky s&#160;rozbouranými kamennými terasami, na nichž se sušilo ovoce, se záhonky rajských jablíček a&#160;s&#160;révovým špalírem od branky až ke dveřím. Hluboká, zlatá podvečerní záře ležela v&#160;kotlině; ve vzduchu čpělo dřevěné uhlí. Na zahradách česali mužští hrozny. Pozoroval jednoho, jak stojí v&#160;zelenavém stínu: sáhl vzhůru, jednou rukou si podržel tmavý hrozen a&#160;druhou vyňal z&#160;opasku nůž, pak jej odřízl a&#160;položil chumáč do plochého člunkovitého koše. Pracoval rozvážně a&#160;mlčky a&#160;hrál si s&#160;tím celou věčnost. Na plotech za silnicí byly hrozny drobné jako borůvky; rostly tam planě mezi kamením. Opřel se o&#160;zídku, nacpal dýmku, zapálil…</p>
			<p class="MLP_text ParaOverride-1">Opřen o&#160;vrátka vyhrnuje si límec u&#160;nepromokavého pláště. Je na déšť. Nic si z&#160;toho nedělá, je na to připraven. Čeho jiného se lze také nadít v&#160;listopadu. Rozhlíží se po holém poli. Z&#160;koutka u&#160;vrátek je cítit tuřín, je ho tam halda, mokrá, přezrálá. Směrem k&#160;rozházené vesnici jdou kolem něho dva mužští. „Dobrý den!“ „Dobrý den!“ Hrome! Musí si pospíšit, chce-li ještě stihnout ten zpáteční vlak. Skočí přes vrátka, běží přes pole, přeleze stupátko v&#160;plotě a&#160;polní cestou uhání v&#160;plískanici a&#160;šeru… Vrací se domů zrovna včas, aby se ještě před večeří vykoupal a&#160;převlékl. V&#160;saloně Jinnie sedí až skorem v&#160;krbu. „Ale, Roberte, ani jsem tě neslyšela přijít. Poměl ses dobře? Ty voníš! Dárek?“ „Nasbíral jsem ti pár ostružin. Mají hezkou barvu.“ „Překrásnou, Roberte! Přijde k&#160;nám na večeři Dennis a&#160;Beatty.“ Večeře&#160;– studené hovězí, loupané brambory, červené víno, domácí chleba. Jsou rozjařeni&#160;– samý smích. „Však my Roberta známe,“ říká Dennis, dýchá si na brejle a&#160;čistí si je. „Teď si vzpomínám, Dennisi, kápl jsem ti na ohromnou knížečku, vydanou…“</p>
			<p class="MLP_text_bez1radku_-12-0- ParaOverride-1">Tloukly hodiny. Otočil se na podpatku. Kolik to je? Pět? Čtvrt na šest? Už uháněl zpátky, kudy přišel. Když prošel branou, uviděl ji, jak ho vyhlíží. Vstala, zamávala mu, šla mu pomalu naproti a&#160;těžkou pláštěnku vlekla za sebou. V&#160;ruce držela snítku heliotropu.</p>
			<p class="MLP_text ParaOverride-1">„Opozdil ses,“ volala rozjařeně. „O&#160;tři minuty ses opozdil. Tu máš hodinky. Když jsi byl pryč, byly mi velmi dobré. Měl ses hezky? Bylo krásně? Pověz. Kam jsi šel?“</p>
			<p class="MLP_text ParaOverride-1">„Jářku&#160;– navleč si to přece,“ řekl a&#160;vzal jí pláštěnku.</p>
			<p class="MLP_text ParaOverride-1">„Ano, navléknu. Ano, už se ochlazuje. Zajdeme si do pokoje?“</p>
			<p class="MLP_text ParaOverride-1">Když došli ke zdviži, pokašlávala. Zamračil se.</p>
			<p class="MLP_text ParaOverride-1">„To nic není. Moc dlouho jsem venku nebyla. Nezlob se.“ Posadila se na červené plyšové křeslo a&#160;on zatím zvonil a&#160;zvonil, a&#160;když se nikdo nehlásil, přidržel prst na zvonku.</p>
			<p class="MLP_text ParaOverride-1">„Roberte, myslíš, že je to správné?“</p>
			<p class="MLP_text ParaOverride-1">„A&#160;co?“</p>
			<p class="MLP_text ParaOverride-1">Otevřely se dveře u&#160;společného salonu. „Co je? Kdo to tak rámusí?“ bylo slyšet zevnitř. Klaymongso se rozštěkal. „Kchr! Kchr! Kchr!“ ozval se generál. Jedna z&#160;Kokrhelů si zacpala ucho, vrhla se ke dveřím do kanceláře a&#160;otevřela je: „Pane Queete! Pane Queete!“ zahoukla. Ředitel rázem přilítl.</p>
			<p class="MLP_text ParaOverride-1">„To vy zvoníte, pane Salesby? Chcete se svézt zdviží? Prosím. Já vás sám zavezu nahoru. Antonio by tu byl za chviličku, jenom si sundával zástěru&#160;–“ Když je uvedl do zdviže, přistoupil uhlazený ředitel ke dveřím salonu. „Odpusťte, dámy a&#160;pánové, že jste byli tak vyrušeni.“ Salesby stál ve zdviži, tváře měl vtaženy, zíral upřeně do stropu a&#160;otáčel prsten, otáčel na malíku pečetní prsten…</p>
			<p class="MLP_text ParaOverride-1">Když se octli v&#160;pokoji, přistoupil kvapně k&#160;umyvadlu, zatřepal lahvičkou, odlil dávku a&#160;přinesl jí lék.</p>
			<p class="MLP_text ParaOverride-1">„Posaď se. Vypij to. A&#160;nemluv.“ Stál nad ní a&#160;ona se podvolila. Potom vzal sklenici, vytřel ji a&#160;postavil ji zpátky do schránky. „Nechtěla bys polštář?“</p>
			<p class="MLP_text ParaOverride-1">„Ne, je mi tak dobře. Pojď sem ke mně. Posad se, Roberte, na chvíli ke mně, ano? Ach, to je hezké.“ Otočila se a&#160;zastrčila mu do dírky u&#160;kabátu heliotrop. „To ti náramně sluší,“ řekla. Potom se mu opřela o&#160;rameno a&#160;on ji obemkl paží.</p>
			<p class="MLP_text ParaOverride-1">„Roberte&#160;–“ zaznělo jako hlesnutí&#160;– jako dech.</p>
			<p class="MLP_text ParaOverride-1">„Prosím&#160;–“</p>
			<p class="MLP_text ParaOverride-1">Dlouhou chvíli tak seděli. Obloha zahořela, zbledla; obě bílé postele byly jako dvě lodi… Posléze zaslechl, jak běží po chodbě pokojská s&#160;konvemi horké vody; lehounce se od ní vyprostil a&#160;rozsvítil.</p>
			<p class="MLP_text ParaOverride-1">„Ach, kolipak je hodin? Ach, to je rajský večer. Ach, Roberte, když jsi byl odpoledne pryč, tak jsem přemýšlela…“</p>
			<p class="MLP_text ParaOverride-1">Vešli do jídelny poslední. Byla tam už hraběnka s&#160;lorňonem a&#160;vějířem, byl tam generál se svou zvláštní židlí s&#160;gumovým polštářem a&#160;s&#160;přikrývkou přes kolena. Byla tam Američanka; ukazovala Klaymongsovi číslo Saturday Evening Post… „Slavíme hody rozumu a&#160;výlevy duše.“ Byly tam oba Kokrhely; ohmatávaly na své ovocné míse hrušky a&#160;jablka a&#160;všechny, které se jim zdály nezralé nebo přezrálé, odkládaly, aby je mohly ukázat řediteli, a&#160;novomanželé se nakláněli přes stůl, šuškali si a&#160;potlačovali smích.</p>
			<p class="MLP_text ParaOverride-1">Pan Queet ve všedních šatech a&#160;bílých plátěných střevících naléval polévku a&#160;Antonio v&#160;bezvadném večerním úboru ji roznášel.</p>
			<p class="MLP_text ParaOverride-1">„Ne, Antonio,“ řekla Američanka. „Odneste ji. My polévku nejíme. My nejíme nic zapraženého, viď, Klaymongso?“</p>
			<p class="MLP_text ParaOverride-1">„Odneste ji a&#160;dolejte až po okraj!“ řekly Kokrhely a&#160;pak se ohlédly a&#160;pozorovaly, jak Antonio vyřídí ten vzkaz.</p>
			<p class="MLP_text ParaOverride-1">„Co je to? Rýže? Je vařená?“ Hraběnka se kouká lorňonem. „Pane Queete, když je vařená, tak pan generál může trochu té polévky.“</p>
			<p class="MLP_text ParaOverride-1">„Prosím, paní hraběnko.“</p>
			<p class="MLP_text ParaOverride-1">Novomanželé měli místo polévky své ryby.</p>
			<p class="MLP_text ParaOverride-1">„Dej mi tamhle tu. Tu jsem chytila já. Ba ne. Ba jo. A&#160;když ne. Vždyť se dívá okem na mne, tak je to jistě ona. Hý! Chi! Chi!“ Nohy měli pod stolem spleteny.</p>
			<p class="MLP_text ParaOverride-1">„Roberte, ty už zase nic nejíš. Je ti něco?“</p>
			<p class="MLP_text ParaOverride-1">„Ne. Nemám zkrátka chuť.“</p>
			<p class="MLP_text ParaOverride-1">„Ach, to je mrzuté. Roznášejí vajíčka se špenátem. Ty nemáš rád špenát, viď? Musím jim říci, aby po druhé…“</p>
			<p class="MLP_text ParaOverride-1">„Jedno vajíčko s&#160;rozmačkanými brambory pro pana generála.“</p>
			<p class="MLP_text ParaOverride-1">„Pane Queete! Pane Queete!“</p>
			<p class="MLP_text ParaOverride-1">„Prosím, paní hraběnko.“</p>
			<p class="MLP_text ParaOverride-1">„Pan generál má už zase vajíčko na tvrdo.“</p>
			<p class="MLP_text ParaOverride-1">„Kchr! Kchr! Kchr!“</p>
			<p class="MLP_text ParaOverride-1">„Račte prominout, paní hraběnko. Pane generále, mám vám dát uvařit jiné?“</p>
			<p class="MLP_text ParaOverride-1">… Odcházejí z&#160;jídelny první. Ona vstane, nasadí si šálu a&#160;on zatím čeká a&#160;stojí stranou, aby mohla projít, a&#160;otáčí prsten, otáčí na malíku pečetní prsten. V&#160;hale už okouní pan Queet. „Napadlo mě, že se vám snad nebude chtít čekat na zdviž. Antonio zrovna roznáší vodu na prsty. Zvonek, bohužel, už nebude zvonit, je pokažen. Nechápu, co se s&#160;ním stalo.“</p>
			<p class="MLP_text ParaOverride-1">„Doufám, že snad…“ ozvala se.</p>
			<p class="MLP_text ParaOverride-1">„Vstup,“ řekl jí.</p>
			<p class="MLP_text ParaOverride-1">Pan Queet vejde za nimi a&#160;přibouchne dveře.</p>
			<p class="MLP_text ParaOverride-1">„… Roberte, dovolíš, abych šla hodně brzy spát? Nezajdeš si do salonu nebo ven do zahrady? Nebo by sis snad mohl vykouřit na balkoně doutník. Venku je krásně. A&#160;já mám kouř z&#160;doutníků tak ráda. Odjakživa. Ale kdybys raději…“</p>
			<p class="MLP_text ParaOverride-1">„Ne, posadím se zde.“</p>
			<p class="MLP_text ParaOverride-1">Bere si židli a&#160;usedá na balkoně. Slyší ji, jak lehce, lehounce chodí po pokoji, chodí a&#160;šustí. Potom jde ven za ním. „Dobrou noc, Roberte.“</p>
			<p class="MLP_text ParaOverride-1">„Dobrou noc.“ Bere ji za ruku a&#160;líbá ji na dlaň. „Nenastydni se.“</p>
			<p class="MLP_text ParaOverride-1">Obloha má ledvincovou barvu. Je plno hvězd; nad zahradou se vznáší ohromný bílý měsíc. V&#160;dálce se třepotá blesk&#160;– třepotá se jako sražený pták, který se snaží vzlétnout a&#160;klesá a&#160;znovu se pracně zdvíhá.</p>
			<p class="MLP_text ParaOverride-1">Zahradní pěšinku protínají světla ze salonu a&#160;ozývá se klavír. Američanka otvírá skleněné dveře, pouští Klaymongsa do zahrady a&#160;křičí: „Viděli jste ten měsíc?“ Ale nikdo jí neodpovídá.</p>
			<p class="MLP_text ParaOverride-1">Jak tak sedí a&#160;upřeně hledí na zábradlí balkonu, všecek prostydne. Konečně jde dovnitř. Měsíc&#160;– celý pokoj je jím nabílen. Světlo se třese v&#160;zrcadle; obě postele jako by plavaly. Ona spí. Vidí ji přes síť, jak zpola sedí, obložena polštáři, a&#160;bílé ruce má složeny křížem na přikrývce. Bílé líce, světlé vlasy, vmáčknuté do polštáře. Leží s&#160;rukama založenýma za hlavou…</p>
			<p class="MLP_text_bez1radku_-12-0- ParaOverride-1">… V&#160;jeho pracovně. Pozdní léto. Psí víno zrovna začíná…</p>
			<p class="MLP_text ParaOverride-1">„Tak, milý kamaráde, nic naplat. Zkrátka a&#160;dobře, už je to tak. Když na dvě léta nevezme do zaječích a&#160;nezkusí to s&#160;pořádným podnebím, tak natáhne&#160;– holt&#160;– brčka. Říkám ti to upřímně od plic.“ „No, samozřejmě…“ „A&#160;proč bys, sakramente, nešel s&#160;ní? Vždyť nemáš pravidelnou práci jako my, nádeníci. To, co ty děláš, můžeš dělat všude…“ „Dvě léta.“ „Ano, odhadl bych to tak na dvě léta. Dům pronajmeš jako nic. Když na to přijde…“</p>
			<p class="MLP_text ParaOverride-1">… Je u&#160;ní. „Roberte, nejstrašnější je&#160;– to je, myslím tou nemocí&#160;– že přímo cítím, že nemohu jet sama. Ty jsi mé všechno&#160;– však víš. Ty jsi chléb a&#160;víno, Roberte, chléb a&#160;víno. Ach, miláčku&#160;– co to říkám. Vždyť bych tě odváděla, ba ne, nebudu tě odvádět…“</p>
			<p class="MLP_text_bez1radku_-12-0- ParaOverride-1">Slyší, jak se vrtí. Chce něco?</p>
			<p class="MLP_text ParaOverride-1">„Robenku?“</p>
			<p class="MLP_text ParaOverride-1">Bože na nebi! Mluví ze spaní. To jméno mezi nimi nepadlo už léta.</p>
			<p class="MLP_text ParaOverride-1">„Robenku. Jsi vzhůru?“</p>
			<p class="MLP_text ParaOverride-1">„Ano, chceš něco?“</p>
			<p class="MLP_text ParaOverride-1">„Ach, něčím tě chci obtěžovat. Odpusť. Nemrzíš se na mne? Mám v&#160;síti zlého komára&#160;– slyším ho pípat. Chytil bys mi ho? Nechci se hýbat kvůli srdci.“</p>
			<p class="MLP_text ParaOverride-1">„Ne, nehýbej se. Zůstaň tak.“ Rozsvítí světlo, zdvihne síť. „Kde je ten mizera? Už jsi ho vyslídila?“</p>
			<p class="MLP_text ParaOverride-1">„Ano, tamhle za rohem. Ach, to jsem fúrie, že jsem tě vytáhla z&#160;postele, nemrzíš se moc?“</p>
			<p class="MLP_text ParaOverride-1">„To víš, že ne.“ Chvíli tak otálí v&#160;modrobílém pyžamu. „Už ho mám.“</p>
			<p class="MLP_text ParaOverride-1">„Ach, to je dobře. Byl hodně napitý?“</p>
			<p class="MLP_text ParaOverride-1">„Příšerně.“ Odejde k&#160;umyvadlu a&#160;namočí si prsty do vody. „Už je ti dobře? Mám zhasnout?“</p>
			<p class="MLP_text ParaOverride-1">„Ano, prosím tě. Ne. Robenku! Vrať se ještě na chvíli. Posad se vedle mne. Podej mi ruku.“ Otáčí mu pečetní prsten. „Pročpak jsi nespal? Poslyš, Robenku, pojď blíž. Tak si někdy říkám&#160;– mrzí tě moc, že jsi tu se mnou?“</p>
			<p class="MLP_text ParaOverride-1">Sklání se k&#160;ní. Líbá ji. Zavinuje ji, narovnává jí polštář.</p>
			<p class="MLP_text ParaOverride-1">„Hlouposti!“ šeptá.</p>
			<hr class="HorizontalRule-1"/>
			<div class="_idFootnotes">
				<div id="footnote-016" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/blaho_a_jine_povidky_012.xhtml#footnote-016-backlink">16</a>  Přejete si, pane? (Fr.) <span class="MLP_znak_kurziva_9b CharOverride-2">Pozn. překl.</span></p>
				</div>
				<div id="footnote-015" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/blaho_a_jine_povidky_012.xhtml#footnote-015-backlink">17</a>  Vous avez vu ça? Viděli jste to? (Fr.; zkomoleně podle americké výslovnosti.) <span class="MLP_znak_kurziva_9b CharOverride-2">Pozn. překl.</span></p>
				</div>
			</div>
		</div>
</body>
</html>