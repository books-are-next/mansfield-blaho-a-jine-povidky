<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>blaho_a_jine_povidky-10</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="blaho_a_jine_povidky-10" xml:lang="cs-CZ">
		<div class="Z-kladn--textový-r-meček">
			<p id="_idParaDest-21" class="MLP_uroven2_kapitola ParaOverride-1">Den pana Zvonimíra Páva</p>
			<p class="MLP_text_bez1radku ParaOverride-1">Ze všeho nejprotivnější mu bylo, jak ho ráno budí. Dělá to ovšem schválně. To se tak pojišťuje, aby měla celý den proč naříkat, ale jeho ani nenapadne dát jí znát, jak se jí to daří. Ale na mou duši, takhle budit citlivého člověka je přímo nebezpečné! Trvá mu hodiny, než se přes to přenese&#160;– celé hodiny. Přijde si za ním do pokoje upjatá až po krk do pracovních šatů a&#160;s&#160;šátkem na hlavě&#160;– čímž mu dokazuje, že sama je už dávno vzhůru a&#160;od svítání dře&#160;– a&#160;tlumeným varovným hlasem zavolá: „Zvonimíre!“</p>
			<p class="MLP_text ParaOverride-1">„Mhm. Co? Copak? Co se děje?“</p>
			<p class="MLP_text ParaOverride-1">„Je čas vstávat; je už půl deváté.“ A&#160;hned zase odejde a&#160;zavře za sebou tiše dveře. To nejspíš aby se opájela svým vítězstvím.</p>
			<p class="MLP_text ParaOverride-1">Převaloval se na veliké posteli, srdce mu rychle, tupě bušilo a&#160;s&#160;každým zabušením cítil, jak mu uniká síla, jak v&#160;něm ten hluchý tep dusí inspiraci na celý den. Zřejmě mu se zákeřnou radostí dělá život ještě těžším, než jej&#160;– bůh suď&#160;– má už tak, upírá mu právo, jaké má každý umělec, a&#160;strhuje ho na své niveau. Copak jí chybí? Copak, k&#160;čertu, ještě chce? Cožpak on nemá třikrát tolik žáků, než měl, když se vzali, což nevydělává třikrát tolik, což jim nekoupí kdejakou serepetičku a&#160;neklopí na Hadriánovu školku…? A&#160;vyčetl jí někdy, že sama neměla ani vindry? Ani slovem&#160;– ani posunkem! Je fakt, že jakmile se člověk ožení, hned ženská neví, co má chtít, a&#160;dále je fakt, že nejzhoubnější věc pro umělce je oženit se, dokud mu ještě není hodně přes čtyřicet… Pročpak si ji vlastně bral? Dával si tu otázku průměrně třikrát za den, ale nikdy si na ni náležitě neodpověděl. Lapila ho v&#160;slabé chvilce, když byl všecek zmaten a&#160;sklíčen prvním skokem života. Když se v&#160;duchu zadíval zpátky, viděl před sebou komického mládenečka, napolo dítě a&#160;napolo plaché ne­ochočené ptáče, a&#160;ten mladík se těžce potýkal s&#160;účty a&#160;věřiteli a&#160;jinými špinavými drobnostmi všedního živobytí. Ona mu zato přistřihla tak důkladně křídla, že z&#160;toho může mít opravdu radost, a&#160;může si též gratulovat k&#160;tomu, jak se jí daří to ranní buzění. Člověk by měl procítat skvostně a&#160;zdlouhavě, napadlo ho, a&#160;znovu se zahrabal do teplé postele. Kouzlil si v&#160;duchu nádherné výjevy, které se končily tím, že ho jeho nejnovější a&#160;nejpůvabnější žačka objala nahými libovonnými pažemi kolem krku a&#160;zakryla ho dlouhými navoněnými vlasy. „Probuď se, milý můj…!“</p>
			<p class="MLP_text ParaOverride-1">Zatím co si pan Páv pouštěl vodu do vany, zkoušel jako obvykle svůj hlas.</p>
			<p class="MLP_verse_-I-_-12-12- ParaOverride-1">„Když ji před svým zrcadlem smavým matka strojí, <br/>načechrává krajky, vlásky svazuje…“</p>
			<p class="MLP_text ParaOverride-1">Nejprve zpíval slabě a&#160;poslouchal, jaké má hlas zabarvení, pak se s&#160;ním mazlil, až došel k&#160;třetímu verši:</p>
			<p class="MLP_verse_-I-_-12-12- ParaOverride-1">„Říká si: Až se ten bujný tvor zasnoubí…“</p>
			<p class="MLP_text_bez1radku ParaOverride-1">a&#160;při slově „zasnoubí“ vypukl v&#160;tak vítězoslavný řev, že na poličce zadrnčela sklenice na zuby, a&#160;dokonce i&#160;kohoutek u&#160;vany jako by ze sebe chrlil bouřlivý potlesk…</p>
			<p class="MLP_text ParaOverride-1">Inu, jeho hlasu nic nechybí, přemýšlel, když skočil do vody a&#160;po celém měkkém růžovém těle se mydlil houbou v&#160;podobě ryby. Naplnil by jím celé divadlo Covent Garden! „Zasnoubí,“ zahulákal znovu a&#160;velkolepým operním gestem popadl ručník a&#160;při utírání stále zpíval jako nějaký Lohengrin, kterého zbrklá labuť vyklopila do vody a&#160;on se o&#160;překot osušuje, než ta otravná Elsa přikvačí, přikvačí…</p>
			<p class="MLP_text ParaOverride-1">Vrátil se do ložnice, trhl roletou nahoru a&#160;potom si stoupl do bledého obdélníku světla, které se prostíralo po koberci jako smetanově žlutý piják, a&#160;pustil se do cvičení&#160;– dýchal zhluboka, dělal předklony a&#160;záklony, podřepoval jako žába, unožoval&#160;– největší strach měl z&#160;tloušťky, k&#160;níž přece mívají příslušníci jeho povolání tak hrozný sklon. Prozatím nebylo po ní ani stopy. Usoudil, že je zrovna tak akorát, že má správné proporce. Neubránil se radostnému záchvěvu, když se uviděl v&#160;zrcadle v&#160;žaketu, tmavošedých kalhotách, šedých ponožkách a&#160;černé kravatě se stříbrnými proužky. Ne že by byl ješitný&#160;– ješitné lidi nesnášel&#160;– to zase ne; při pohledu na sebe zakoušel pouze umělecký požitek. „Voilà tout!<span class="CharOverride-3"><span id="footnote-017-backlink"><a class="_idFootnoteLink _idGenColorInherit" href="../Text/blaho_a_jine_povidky_013.xhtml#footnote-017">18</a></span></span>“ řekl a&#160;přejel si rukou po ulízaných vlasech.</p>
			<p class="MLP_text ParaOverride-1">Ta pohodlná francouzská větička, která mu vylétla tak lehce ze rtů, jako by odfoukl kouř, mu připomněla, že se ho včera navečer už zase někdo zeptal, je-li Angličan. Jako by tomu lidé nemohli a&#160;nemohli věřit, že v&#160;sobě nemá jižní krev. Jeho hlas se arci vyznačuje citovým zabarvením, které nemá v&#160;sobě nic typicky anglického… Kulatá klika zaharašila a&#160;otočila se kolem dokola. Hadrián nakoukl dovnitř.</p>
			<p class="MLP_text ParaOverride-1">„Prosím, tatínku, maminka vzkazuje, že je už snídaně, prosím, hotova.“</p>
			<p class="MLP_text ParaOverride-1">„Dobře,“ řekl Zvonimír. A&#160;sotva Hadrián zmizel: „Hadriáne!“</p>
			<p class="MLP_text ParaOverride-1">„Copak, tatínku?“</p>
			<p class="MLP_text ParaOverride-1">„Ještě jsi mi neřekl dobré jitro.“</p>
			<p class="MLP_text ParaOverride-1">Před několika měsíci byl Zvonimír přes víkend u&#160;velmi urozené rodiny, kde otec ráno přijímal synáčky a&#160;podával jim ruku. Zvoni­mírovi ten zvyk učaroval a&#160;hned ho doma zavedl, jenže Hadriánovi připadalo hrozně pitomé podávat ráno vlastnímu otci ruku. A&#160;proč s&#160;ním tatínek místo mluvení tak nějak zpívá…</p>
			<p class="MLP_text ParaOverride-1">Zvonimír vkročil ve výborné náladě do jídelny a&#160;posadil se před kupu dopisů, výtisk Timesů a&#160;přikrytý talířek. Pohlédl nejprve zběžně na dopisy a&#160;potom na snídani. K&#160;snídani měl dva tenké plátky slaniny a&#160;jedno vejce.</p>
			<p class="MLP_text ParaOverride-1">„Nechtěla bys slaninu?“ zeptal se.</p>
			<p class="MLP_text ParaOverride-1">„Já raději studené pečené jablko. Nemusím mít každé ráno slaninu.“</p>
			<p class="MLP_text ParaOverride-1">Chce mu tím snad naznačit, že ani on nemusí mít každé ráno slaninu a&#160;že ji mrzí, když mu ji musí péci?</p>
			<p class="MLP_text ParaOverride-1">„Když nechceš připravovat snídani,“ řekl, „proč si tedy nevezmeš služku? Víš, že na to máme, a&#160;víš také, jak těžce nesu, když vidím, jak má žena pracuje. Jen proto, že všechny ženské, které jsme kdy měli, byly nemehla a&#160;nadobro mi převracely ustálený pořádek, takže jsem tu skoro ani nemohl mít žáky, jen proto se už nepokoušíš sehnat slušnou ženskou. Vždyť vycvičit si služku není tak nemožné&#160;– co? Není k&#160;tomu třeba žádné geniality.“</p>
			<p class="MLP_text ParaOverride-1">„Ale když já si raději udělám práci sama; člověk si tak žije o&#160;moc klidněji… Dělej, Hadriánečku, ať už jdeš do školy.“</p>
			<p class="MLP_text_-0-12- ParaOverride-1">„Ale ne, to není tím!“ Zvonimír nastrojil úsměv. „Děláš si práci sama jen proto, že mě, vím já proč, tak ráda pokořuješ. Objektivně vzato, snad o&#160;tom ani nevíš, ale subjektivně je už tomu tak.“ Tento poslední obrat ho tak potěšil, že rozřízl jednu obálku tak graciózně, jako by byl na jevišti…</p>
			<p class="MLP_dopis_bez1radku ParaOverride-1"><span class="MLP_znak_kurziva_11b">„Ctěný pane Páve,</span></p>
			<p class="MLP_dopis_bez1radku ParaOverride-1"><span class="MLP_znak_kurziva_11b">mám dojem, že neusnu, dokud vám ještě jednou nepoděkuji za ten úžasný požitek, který mi dnes večer poskytl Váš zpěv. Nezapomenutelný. Zamýšlím se nad tím tak, jak jsem se už od svých dívčích let nezamyslila, a&#160;říkám si, je-li tohle</span> všechno.<span class="MLP_znak_kurziva_11b"> Chci říci: je-li tento všední svět</span> všechno. <span class="MLP_znak_kurziva_11b">Nečeká-li snad na nás, kdož to chápeme, božská krása a&#160;nádhera, k&#160;jejímuž spatření nám chybí jen</span> odvaha. <span class="MLP_znak_kurziva_11b">A&#160;nejen k&#160;spatření, ale též k&#160;přisvojení… V&#160;domě je tak ticho. Kéž byste tu byl, abych Vám mohla osobně poděkovat. Konáte velkou věc. Učíte svět, jak uniknout ze života!</span></p>
			<p class="MLP_dopis_-I- ParaOverride-1">Vaše oddaná</p>
			<p class="MLP_dopis_podpis_-I- ParaOverride-1">Aenone Fellová</p>
			<p class="MLP_dopis_bez1radku_-I- ParaOverride-1">P. S. Tento týden jsem každé odpoledne doma…“</p>
			<p class="MLP_text_-12-0- ParaOverride-1">Dopis byl načmárán fialovým inkoustem na tlustém ručním papíře. Ješitnost, to pestré ptáče, rozepjala v&#160;něm znovu křídla a&#160;rozpínala je, div mu hruď nepukla.</p>
			<p class="MLP_text ParaOverride-1">„No, tak se nehádejme,“ řekl a&#160;opravdu natáhl ruku k&#160;ženě.</p>
			<p class="MLP_text ParaOverride-1">Ale ona nebyla tak velkomyslná a&#160;nereagovala na to.</p>
			<p class="MLP_text ParaOverride-1">„Musím honem zavést Hadriána do školy,“ řekla. „Pokoj máš už uklizen.“</p>
			<p class="MLP_text ParaOverride-1">No dobrá&#160;– no dobrá&#160;– ať si je tedy mezi nimi otevřený boj! Ale čerchmant ví, že on se zas nezačne první smiřovat!</p>
			<p class="MLP_text ParaOverride-1">Procházel se po svém pokoji a&#160;uklidnil se teprve, když zaslechl, jak za Hadriánem i&#160;za ženou zapadly domovní dveře. Bude-li to ovšem tak pokračovat, musí se podle toho zařídit. To je jasné. Když je takhle sešněrován a&#160;spoután, jakpak má napomáhat světu k&#160;úniku ze života? Otevřel klavír a&#160;podíval se, které žákyně má mít dopoled­ne. Slečna Betty Brittlová, hraběnka Wilkowská a&#160;slečna Mariana Morrowová. Všechny tři jsou rozkošné.</p>
			<p class="MLP_text ParaOverride-1">Přesně v&#160;půl jedenácté se ozval zvonek. Šel ke dveřím. Stála tam slečna Betty Brittlová v&#160;bílých šatech a&#160;s&#160;notami v&#160;modrých hedvábných deskách.</p>
			<p class="MLP_text ParaOverride-1">„Snad nejdu moc brzy?“ řekla, plaše se zarděla a&#160;široce rozevřela velké modré oči. „Či ano?“</p>
			<p class="MLP_text ParaOverride-1">„Vůbec ne, milostivá. Je mi velikým potěšením,“ řekl Zvonimír. „Račte dále.“</p>
			<p class="MLP_text ParaOverride-1">„Je takové rajské jitro,“ řekla slečna Brittlová. „Šla jsem přes park. Květiny byly přímo úžasné.“</p>
			<p class="MLP_text ParaOverride-1">„Tak na ně myslete, až teď budete zpívat lekci,“ řekl Zvonimír a&#160;posadil se ke klavíru. „Váš hlas tím získá na barvě a&#160;teple.“</p>
			<p class="MLP_text ParaOverride-1">Ach, to je rozkošný nápad! Ten pan Páv je vskutku geniální. Roze­vřela své hezké rty a&#160;rozezpívala se jako fialinka.</p>
			<p class="MLP_text ParaOverride-1">„Výborně, opravdu výborně,“ řekl Zvonimír a&#160;hrál při tom akordy, které by byly i&#160;nenapravitelného zlosyna povznesly až do nebes. „Zaokrouhlujte tóny. Nebojte se. Prodlévejte na nich, vydechujte je jako vůni.“</p>
			<p class="MLP_text ParaOverride-1">Vypadá tak hezky, když tam tak stojí v&#160;bílé blůze, s&#160;plavou hlavičkou zvrácenou dozadu, až je jí vidět mléčně bílé hrdlo.</p>
			<p class="MLP_text ParaOverride-1">„Učíte se někdy zpívat před zrcadlem?“ otázal se Zvonimír. „To byste měla; rty se tak stanou ohebnější. Pojďte semhle.“</p>
			<p class="MLP_text ParaOverride-1">Přistoupili k&#160;zrcadlu a&#160;stáli vedle sebe.</p>
			<p class="MLP_text ParaOverride-1">„Zazpívejte&#160;– mú-í-kú-í-ú-í-é!“</p>
			<p class="MLP_text ParaOverride-1">Uvázla a&#160;zarděla se ještě ohnivěji.</p>
			<p class="MLP_text ParaOverride-1">„Ach,“ vykřikla, „já nemohu. Připadá mi to hloupé. Je mi do smíchu. Vždyť jsem tak směšná.“</p>
			<p class="MLP_text ParaOverride-1">„Ale kdepak. Nebojte se,“ řekl Zvonimír, ale sám se také vlídně zasmál. „Zkuste to znovu!“</p>
			<p class="MLP_text ParaOverride-1">Hodina utíkala a&#160;Betty Brittlová přemohla svou nesmělost.</p>
			<p class="MLP_text ParaOverride-1">„Kdy mohu zase přijít?“ otázala se, když si zavázala noty do modrých hedvábných desek. „Chtěla bych teď mít co nejvíc hodin. Ach, pane Páve, mně se ty hodiny tolik líbí. Mohu přijít pozítří?“</p>
			<p class="MLP_text ParaOverride-1">„Milostivá, bude mi velikým potěšením,“ řekl pan Páv a&#160;vypoklonkoval ji až ven.</p>
			<p class="MLP_text ParaOverride-1">Nádherná děva! A&#160;když spolu stáli před zrcadlem, zavadila bílým rukávem o&#160;jeho černý. Cítil&#160;– ano, opravdu cítil to teplé hřejivé místečko, a&#160;pohladil si je. Má jeho hodiny ráda. Tu za ním přišla žena.</p>
			<p class="MLP_text ParaOverride-1">„Zvonimíre, dal bys mi peníze? Musím zaplatit za mléko. A&#160;budeš na večeři doma?“</p>
			<p class="MLP_text ParaOverride-1">„Ano, vždyť víš, že o&#160;půl desáté zpívám u&#160;lorda Timbucka. Mohla bys mi udělat čistou polévku a&#160;rozkvedlat do ní vajíčko?“</p>
			<p class="MLP_text ParaOverride-1">„Ano. A&#160;ty peníze, Zvonimíre. Dělá to osm a&#160;půl šilinku.“</p>
			<p class="MLP_text ParaOverride-1">„To je ale hodně&#160;– ne?“</p>
			<p class="MLP_text ParaOverride-1">„Ne, je to přesně tolik co jindy. A&#160;Hadrián musí přece dostat mléko.“</p>
			<p class="MLP_text ParaOverride-1">Už je zase v&#160;tom. Už se zas proti němu zastává Hadriána.</p>
			<p class="MLP_text ParaOverride-1">„Ani mě nenapadne, abych svému dítěti odpíral potřebnou dávku mléka,“ řekl. „Tu máš deset šilinků.“</p>
			<p class="MLP_text ParaOverride-1">Ozval se zvonek. Šel ke dveřím.</p>
			<p class="MLP_text ParaOverride-1">„Ach, ty schody,“ řekla hraběnka Wilkowská. „Jsem celá bez dechu.“ A&#160;jak šla za ním do hudebního pokoje, položila si dlaň na srdce. Byla v&#160;černém, na hlavě měla černý klobouček s&#160;vlajícím závojem&#160;– na ňadrech fialky.</p>
			<p class="MLP_text ParaOverride-1">„Nedávejte mi dnes přezpěvovat lekce,“ vykřikla a&#160;rozhodila rukama tím svým rozkošným cizokrajným gestem. „Ne, dnes chci zpívat písně… A&#160;smím si sundat fialky? Ony tak rychle vadnou.“</p>
			<p class="MLP_text ParaOverride-1">„Ony tak rychle vadnou&#160;– ony tak rychle vadnou,“ zahrál Zvonimír na klavír.</p>
			<p class="MLP_text ParaOverride-1">„Smím je dát semhle?“ zeptala se hraběnka a&#160;spustila je do vázičky, stojící před jednou Zvonimírovou podobenkou.</p>
			<p class="MLP_text ParaOverride-1">„Milostivá, bude mi velikým potěšením.“</p>
			<p class="MLP_text ParaOverride-1">Dala se do zpěvu a&#160;šlo jí to dobře, dokud se nedostala k&#160;větě: „Máš mě rád. Ano, já vím, že máš mě rád!“ Tu se mu svezly ruce s&#160;kláves a&#160;otočil se zpříma k&#160;ní.</p>
			<p class="MLP_text ParaOverride-1">„Ne, ne; to není ono. Dokážete to lépe,“ vykřikl zaníceně Zvonimír. „Musíte zpívat, jako byste byla zamilována. Poslouchejte; zkusím vám to ukázat.“ A&#160;zazpíval.</p>
			<p class="MLP_text ParaOverride-1">„Ano, ano. Už vím, co myslíte,“ koktala malá hraběnka. „Mohu to zkusit ještě jednou?“</p>
			<p class="MLP_text ParaOverride-1">„Zajisté. Nebojte se. Dejte citům volný průchod. Vyznávejte se. Oddávejte se vroucně!“ překřikoval hudbu. Hraběnka zpívala.</p>
			<p class="MLP_text ParaOverride-1">„Ano, tentokrát je to lepší. Ale mám stále ještě dojem, že dokážete víc. Zkuste to se mnou. Musí v&#160;tom být též jakási jásavá zpupnost&#160;– necítíte to?“ A&#160;tak zpívali spolu. „Mohu to zkusit ještě jednou?“</p>
			<p class="MLP_text ParaOverride-1">„Máš mě rád. Já vím, že máš mě rád.“</p>
			<p class="MLP_text ParaOverride-1">Hodina skončila dříve, než byla ta věta docela bezvadná. Cizo­krajné prstíky se třásly, když skládaly noty.</p>
			<p class="MLP_text ParaOverride-1">„Zapomněla jste si tu fialky,“ řekl tiše Zvonimír.</p>
			<p class="MLP_text ParaOverride-1">„Ano, myslím, že je tu opravdu zapomenu,“ řekla hraběnka a&#160;kous­la se do spodního rtu. Jaké okouzlující mravy mají ty cizinky!</p>
			<p class="MLP_text ParaOverride-1">„Přijdete v&#160;neděli ke mně do domu zahrát?“ otázala se.</p>
			<p class="MLP_text ParaOverride-1">„Milostivá, bude mi velikým potěšením!“ řekl Zvonimír.</p>
			<p class="MLP_verse_-I-_-12-12- ParaOverride-1">„Nelkejte, smutné studánky! <br/>Ach, proč tak plynete?“</p>
			<p class="MLP_text_bez1radku ParaOverride-1">zpívala slečna Marianna Morrowová, ale oči se jí zalily slzami a&#160;brada se jí roztřásla.</p>
			<p class="MLP_text ParaOverride-1">„Nezpívejte,“ řekl Zvonimír. „Já vám to zahraji.“ Hrál tichounce.</p>
			<p class="MLP_text ParaOverride-1">„Je vám něco?“ otázal se Zvonimír. „Dnes ráno nejste nějak moc šťastná.“</p>
			<p class="MLP_text ParaOverride-1">Ne, není; je hrozně nešťastná.</p>
			<p class="MLP_text ParaOverride-1">„Neřekla byste mi laskavě, co vám je?“</p>
			<p class="MLP_text ParaOverride-1">Nic zvláštního. Občas, když se jí život zdá přímo nesnesitelný, mívá takové nálady.</p>
			<p class="MLP_text ParaOverride-1">„Ach, já vím,“ řekl, „kdybych vám tak mohl nějak pomoci.“</p>
			<p class="MLP_text ParaOverride-1">„Ale vždyť vy pomáháte; vy mi pomáháte! Ach, nebýt mých hudebních hodin, mám dojem, že bych to už ani nevydržela.“</p>
			<p class="MLP_text ParaOverride-1">„Posaďte se do lenošky, voňte k&#160;fialkám a&#160;já vám budu zpívat. To vám prospěje zrovna tak jako hodina.“</p>
			<p class="MLP_text ParaOverride-1">Proč nejsou všichni muži takoví jako pan Páv?</p>
			<p class="MLP_text ParaOverride-1">„Včera večer jsem po koncertě napsala báseň&#160;– prostě o&#160;tom, co jsem cítila. Ale ta báseň nebyla nijak osobní. Smím vám ji poslat?“</p>
			<p class="MLP_text ParaOverride-1">„Milostivá, bude mi velikým potěšením.“</p>
			<p class="MLP_text ParaOverride-1">Do večera byl utrmácen a&#160;ulehl na pohovku, aby před oblékáním odpočinul hlasu. Dveře u&#160;pokoje měl otevřeny. Slyšel, jak v&#160;jídelně hovoří žena s&#160;Hadriánem.</p>
			<p class="MLP_text ParaOverride-1">„Víš, mami, co mi připomíná čajová konvice? Připomíná mi sedící koťátko.“</p>
			<p class="MLP_text ParaOverride-1">„Ale jdi, ty mudrlante!“</p>
			<p class="MLP_text ParaOverride-1">Zvonimír podřimoval. Probudil ho telefon.</p>
			<p class="MLP_text ParaOverride-1">„Zde Aenone Fellová. Pane Páve, zrovna jsem se dověděla, že dnes večer zpíváte u&#160;lorda Timbucka. Nepovečeřel byste u&#160;mne, potom se tam můžeme svézt spolu?“ Když jí odpovídal, padala jeho slova do telefonu jako růžové lístky.</p>
			<p class="MLP_text ParaOverride-1">„Milostivá, bude mi velikým potěšením.“</p>
			<p class="MLP_text ParaOverride-1">Jaký skvostný večer! Večeře ve dvou s&#160;Aenone Fellovou, cesta k&#160;lordu Timbuckovi v&#160;jejím bílém autu, při níž mu znovu děkovala za ten nezapomenutelný požitek. Jedno vítězství za druhým! A&#160;u&#160;lorda Timbucka teklo šampaňské přímo proudem.</p>
			<p class="MLP_text ParaOverride-1">„Napijte se, Páve, ještě šampaňského,“ řekl mu lord Timbuck. Páve&#160;– prosím&#160;– ne snad pane Páve&#160;– nýbrž Páve, jako by jim byl roven. A&#160;což není? Vždyť je umělec. Strčí je všechny do kapsy. Copak je neučí, jak uniknout ze života? Ten vám zpíval! A&#160;jak zpíval, viděl jako ve snu, jak mu nabízejí a&#160;skládají před ním pera a&#160;květiny a&#160;vějíře&#160;– jako nějakou velikánskou kytici.</p>
			<p class="MLP_text ParaOverride-1">„Napijte se, Páve, ještě vína.“</p>
			<p class="MLP_text ParaOverride-1">„Kdybych hnul prstem, mohl bych mít, kterou bych chtěl,“ přemýšlel Páv, když vrávoral domů.</p>
			<p class="MLP_text ParaOverride-1">Ale když vpadl do tmavého bytu, ten báječný pocit povznesenosti z&#160;něho už vyprchával. Rozsvítil v&#160;ložnici. Žena spala schoulena na své polovici postele. Náhle si vzpomněl na to, co mu řekla, když jí oznámil, že bude večeřet venku: „Také jsi to mohl říci dřív!“ Odpověděl jí na to: „Cožpak se mnou nemůžeš mluvit aspoň trochu slušně?“ Člověk by ani neuvěřil, že je jí tak lhostejný&#160;– ani by nevěřil, že ona se ani trochu nezajímá o&#160;jeho triumfy a&#160;o&#160;jeho uměleckou kariéru. Zatím co by na jejím místě tolik žen dalo za to nevím co… Ano, vždyť to ví… Proč to nepřiznat…? A&#160;ona tu leží i&#160;ve spaní nepřátelsky… Což tomu tak musí být stále? Přemýšlel a&#160;šampaňské v&#160;něm stále ještě účinkovalo. Ach, kdybychom tak byli spolu zadobře, tolik bych jí toho teď pověděl! O&#160;tomhle večeru; o&#160;tom, jak se ke mně choval lord Timbuck a&#160;co všechno mi říkali a&#160;tak dále a&#160;tak dále. Kdybych tak měl pocit, že tu jen na mne čeká, až se vrátím&#160;– kdybych se jí tak mohl svěřit&#160;– a&#160;tak dále a&#160;tak dále.</p>
			<p class="MLP_text ParaOverride-1">V&#160;tom rozcitlivění si zul lakový střevíc a&#160;praštil jím do kouta. Žena se tím úderem probudila a&#160;strašně se lekla. Posadila se a&#160;odhrnula si vlasy. A&#160;tu si umínil, že se ještě jednou pokusí jednat s&#160;ní přátelsky, všechno jí vypovědět a&#160;získat si ji. Posadil se na postel a&#160;uchopil ji za jednu ruku. Nemohl však ze sebe vypravit ani jednu z&#160;těch skvělých věcí, které měl na srdci. Čert ví proč, ale vyhrkl jen: „Milostivá, bude mi velikým potěšením&#160;– velikým potěšením!“</p>
			<hr class="HorizontalRule-1"/>
			<div class="_idFootnotes">
				<div id="footnote-017" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/blaho_a_jine_povidky_013.xhtml#footnote-017-backlink">18</a>  Toť vše. (Fr.) <span class="MLP_znak_kurziva_9b CharOverride-2">Pozn. překl.</span></p>
				</div>
			</div>
		</div>
</body>
</html>