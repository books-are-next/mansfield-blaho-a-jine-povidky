<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>blaho_a_jine_povidky-6</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="blaho_a_jine_povidky-6" xml:lang="cs-CZ">
		<div class="Z-kladn--textový-r-meček">
			<p id="_idParaDest-17" class="MLP_uroven2_kapitola ParaOverride-1">Duje vítr</p>
			<p class="MLP_text_bez1radku ParaOverride-1">Najednou&#160;– s&#160;hrozným leknutím&#160;– procitne. Co se stalo? Stalo se něco hrozného. Ne&#160;– nic se nestalo. To jen vítr cloumá domem, drnčí okny a&#160;tříská plechem na střeše, až se jí postel třese. Za oknem poletuje listí; na ulici se třepotají ve vzduchu noviny jako zbloudilý drak a&#160;při pádu se napichují na smrk. Je chladno. Léto přešlo&#160;– je podzim&#160;– všechno je škaredé. Vozíky drkotají a&#160;kymácejí se; dva Číňané se prohýbají pod naloženými koši zeleniny, které nesou na vahách&#160;– copy i&#160;modré blůzy jim poletují ve větru. Za branou hafá bílý pes o&#160;třech nohách. Veta, veta. Po čem? No, po všem. Rozechvělými prsty si splétá vlasy a&#160;ani si netroufá podívat se do zrcadla. V&#160;předsíni mluví matka s&#160;babičkou.</p>
			<p class="MLP_text ParaOverride-1">„Taková pitomá ženská. Představ si, že bys nechala v&#160;tomhle počasí něco na šňůře… Teď mám svůj nejlepší tenerifový ubrus na cucky. Co to zas tak divně smrdí? To se pálí kaše. Božínku, ten vítr!“</p>
			<p class="MLP_text ParaOverride-1">V&#160;deset hodin má hodinu na klavír. Když na to pomyslí, hned se jí v&#160;hlavě rozehraje ta mollová věta z&#160;Beethovena, ty dlouhé a&#160;strašlivé trylky jako rachotivé bubínky… Marie Swainsonová si utíká do vedlejší zahrady natrhat chryzantém, než bude po nich. Sukně jí lítá až nad pás; sráží ji dolů, a&#160;jak se shýbá, shrnuje si ji mezi nohy, ale nic naplat&#160;– už zase letí nahoru. Kolem ní se zmítají stromy a&#160;keře. Trhá chryzantémy co nejrychleji, ale je všecka zmatena. Je jí jedno, co dělá&#160;– škube je i&#160;s&#160;kořeny, shýbá se a&#160;ukrucuje je, dupe a&#160;klne.</p>
			<p class="MLP_text ParaOverride-1">„Proboha, nechte ty přední dveře zavřeny! Jděte zadem,“ řve někdo. A&#160;tu slyší Hastroše:</p>
			<p class="MLP_text ParaOverride-1">„Mami, máš jít k&#160;telefonu. Telefon, mami. Volá řezník.“</p>
			<p class="MLP_text ParaOverride-1">Jak je život příšerný&#160;– ohavný, prostě ohavný… Vtom jí praskla na klobouku gumička. Bodejť ne. Vezme si tu starou vlněnou čapku a&#160;vyklouzne zadem. Ale matka ji přece zahlédla.</p>
			<p class="MLP_text ParaOverride-1">„Matyldo! Matyldo! Hned se mi vrať! Co to máš pro boha živého na hlavě? Vždyť to vypadá jako příklop na čajovou konvici. A&#160;proč máš na čele tu hřívu?“</p>
			<p class="MLP_text ParaOverride-1">„Já už nemohu, mami. Přijdu pozdě do hodiny.“</p>
			<p class="MLP_text ParaOverride-1">„Hned se vrať!“</p>
			<p class="MLP_text ParaOverride-1">Nevrátí se a&#160;nevrátí. Nenávidí matku. „Jdi mi k&#160;čertu,“ křičí a&#160;utíká po ulici.</p>
			<p class="MLP_text ParaOverride-1">Prach se vzdouvá, poletuje a&#160;víří a&#160;štípe ji. Jsou v&#160;něm kousky slámy, plevy a&#160;mrva. Stromy v&#160;zahradách hučí, a&#160;když se octne na konci ulice před vrátky pana Bullena, slyší, jak moře kvílí: „Ach…! Ach…! Ách!“ Ale v&#160;saloně u&#160;pana Bullena je ticho jako v&#160;jeskyni. Okna jsou zavřena, rolety napolo staženy a&#160;nepřišla pozdě. Ta, co má hodinu před ní, začala právě hrát Mac Dowellovu „Ledovou kru“. Pan Bullen se po ní ohlédne a&#160;pousměje se.</p>
			<p class="MLP_text ParaOverride-1">„Posaďte se,“ říká. „Posaďte se, slečinko, tamhle do kouta na pohovku.“</p>
			<p class="MLP_text ParaOverride-1">Jaký je směšný! Vlastně se na člověka ani nezasměje… Ale přece jaksi… Ach, jak je tu poklidno. Má ten pokoj ráda. Čpí kartounem a&#160;ztuchlým kouřem a&#160;chryzantémami… velká váza jich stojí na římse nad krbem za vybledlou fotografií Rubinsteinovou… à&#160;mon ami<span class="CharOverride-3"><span id="footnote-013-backlink"><a class="_idFootnoteLink _idGenColorInherit" href="../Text/blaho_a_jine_povidky_009.xhtml#footnote-013">14</a></span></span> Robert Bullen… Nad černolesklým klavírem visí „Opuštěnost“&#160;– tmavovlasá truchlivá žena v&#160;bílé říze tam sedí se zkříženými koleny na skále a&#160;bradu si opírá do dlaní.</p>
			<p class="MLP_text ParaOverride-1">„Ne, ne!“ říká pan Bullen, naklání se nad tu druhou, ruce jí dává přes ramena a&#160;hraje pasáž za ni. To je husa&#160;– ona se červená! K&#160;smíchu.</p>
			<p class="MLP_text ParaOverride-1">Ta, co měla hodinu před ní, už odešla; ozve se třísknutí domovních dveří. Pan Bullen se vrací, zlehounka se prochází a&#160;čeká na ni. Podivná věc. Prsty se jí tak třesou, že nemůže rozvázat uzel na brašně s&#160;notami. To tím větrem… A&#160;srdce jí tak silně buší, až má pocit, že jí jistě nadouvá blůzu. Pan Bullen nic neříká. Na opelichanou červenou lavičku před klavírem se vejdou dva vedle sebe. Pan Bullen si k&#160;ní sedá.</p>
			<p class="MLP_text ParaOverride-1">„Mám začít stupnicemi?“ táže se ho a&#160;mne si ruce. „Arpeggia jsem už taky měla.“</p>
			<p class="MLP_text ParaOverride-1">Ale on neodpovídá. Zdá se jí, že ani neslyší… A&#160;tu náhle napřahuje svěží ruku s&#160;prstenem a&#160;otvírá Beethovena.</p>
			<p class="MLP_text ParaOverride-1">„Zahrajeme si kousek starého mistra,“ říká.</p>
			<p class="MLP_text ParaOverride-1">Ale pročpak mluví tak vlídně&#160;– tak hrozně vlídně&#160;– jako by byli spolu už léta známí a&#160;znali se do nejmenších podrobností?</p>
			<p class="MLP_text ParaOverride-1">Zvolna jí obrací list. Pozoruje jeho ruku&#160;– je to hezká ruka a&#160;vypadá vždycky, jako by si ji právě umyl.</p>
			<p class="MLP_text ParaOverride-1">„Tu to máme,“ říká pan Bullen.</p>
			<p class="MLP_text ParaOverride-1">Ach, ten vlídný hlas&#160;– Ach, ta mollová věta! Teď přijdou bubínky…</p>
			<p class="MLP_text ParaOverride-1">„Mám to zahrát s&#160;repeticí?“</p>
			<p class="MLP_text ParaOverride-1">„Ano, děťátko.“</p>
			<p class="MLP_text ParaOverride-1">Má až tuze vlídný hlas. Čtvrtky a&#160;osminky rejdí po linkách jako černí kloučci po plotě. Proč je takový… Ne, nedá se do pláče… nemá přece nad čím plakat…</p>
			<p class="MLP_text ParaOverride-1">„Copak, děťátko?“</p>
			<p class="MLP_text ParaOverride-1">Pan Bullen ji bere za ruce. Tu je jeho rameno hned vedle její hlavy. Maloučko se o&#160;ně opírá a&#160;tvář tiskne k&#160;pružné látce.</p>
			<p class="MLP_text ParaOverride-1">„Život je takový hrozný,“ šeptá, ale přitom nemá vůbec pocit, že by byl hrozný. Pan Bullen jí něco říká o&#160;tom, že je třeba „čekat“ a&#160;„nehýbat se s&#160;místa“ a&#160;o&#160;tom, jak „vzácná věc je žena“, ale ona ho neslyší. Je jí dobře… navždycky…</p>
			<p class="MLP_text ParaOverride-1">Vtom se otevřou dveře a&#160;dovnitř nakoukne Marie Swainsonová, která ještě dávno nemá mít hodinu.</p>
			<p class="MLP_text ParaOverride-1">„Zahrajte to allegretto trochu rychleji,“ říká pan Bullen, vstává a&#160;znovu se prochází.</p>
			<p class="MLP_text ParaOverride-1">„Posaďte se do kouta na pohovku, slečinko,“ říká Marii.</p>
			<p class="MLP_text_bez1radku_-12-0- ParaOverride-1">Ten vítr, ten vítr! Být ve svém pokoji sama ji děsí. Postel, zrcadlo, bílý džbán i&#160;umyvadlo se lesknou jako venku obloha. Ta postel ji tak děsí. Leží tu a&#160;tvrdě spí… Cožpak si matka myslí, že jí zalátá všechny ty punčochy, které jsou stočeny na prošívané přikrývce jako klubko hadů? Ba ne. Kdepak, máti! Ani mě nenapadne… Ten vítr&#160;– ten vítr! Komínem proletují saze a&#160;tak směšně páchnou. Nenapsal někdo píseň na vítr…? „Svěží louku nesu deštíku i&#160;lesu.“ Taková hloupost.</p>
			<p class="MLP_text ParaOverride-1">„Jsi to ty, Hastroši?“</p>
			<p class="MLP_text ParaOverride-1">„Matyldo, pojď se projít po nábřeží. Už to nevydržím.“</p>
			<p class="MLP_text ParaOverride-1">„Hned. Jen si navléknu plášť. Tohle je ale hrozný den!“ Hastroš má zrovna takový plášť jako ona. Jak si zapíná límec, hledí na sebe do zrcadla. Je bledá v&#160;obličeji a&#160;oba mají stejně vzrušené oči a&#160;horké rty. Ach, vždyť znají ty dva v&#160;zrcadle. Sbohem, miláčci; však se brzy vrátíme.</p>
			<p class="MLP_text ParaOverride-1">„Tady je to přece lepší, viď?“</p>
			<p class="MLP_text ParaOverride-1">„Chyť se mě pod paží,“ říká Hastroš.</p>
			<p class="MLP_text ParaOverride-1">Nemohou jít rychle. Hlavu mají sklopenou, nohama se jeden druhého dotýkají a&#160;tak si jako jeden rázně vykračují městem a&#160;dále po klikaté asfaltové pěšině, na níž roste divoce fenykl, až na nábřeží, šeří se už&#160;– právě se šeří. Fouká tak silný vítr, že si jím musí klestit cestu, a&#160;vrávorají jako dva staří opilci. Chudinky pahutukavové stromky na nábřeží jsou ohnuty až k&#160;zemi.</p>
			<p class="MLP_text ParaOverride-1">„Jen dál! Jen dál! Pojďme blíž.“</p>
			<p class="MLP_text ParaOverride-1">Za hrází je moře silně vzedmuté. Oba si sundávají klobouk. Vlasy jí poletují přes ústa a&#160;mají slanou chuť. Moře je tak vzedmuté, že se vlny ani netříští; buší do zdí z&#160;hrubých kvádrů a&#160;olizují slizké, mokvavé schůdky. Drobounká pěna šplíchá z&#160;vody až na nábřeží. Jsou celí pokropení. Matylda má v&#160;ústech vlhko a&#160;chladno.</p>
			<p class="MLP_text ParaOverride-1">Hastroš mutuje. Když mluví, přeskakuje mu hlas přes celou stupnici. Je to legrační&#160;– člověku je z&#160;něho do smíchu&#160;– a&#160;přece se k&#160;tomu dni tak hodí. Vítr jim oběma odnáší hlas&#160;– věty jim odletují jako úzké stužky.</p>
			<p class="MLP_text ParaOverride-1">„Rychleji! Rychleji!“</p>
			<p class="MLP_text ParaOverride-1">Už se hodně stmívá. Na uhelných bárkách v&#160;přístavu je vidět dvojí světlo&#160;– jedno až nahoře na stěžni, druhé na zádi.</p>
			<p class="MLP_text ParaOverride-1">„Pohleď, Hastroši. Pohleď tamhle!“</p>
			<p class="MLP_text ParaOverride-1">Velký černý parník s&#160;vlajícím kotoučem dýmu, s&#160;ozářenými okny v&#160;kabinách a&#160;všude samé světlo, vyjíždí na moře. Vítr jej nezastaví, prodírá se vlnami a&#160;míří k&#160;otevřené bráně mezi skalisky, která vede… V&#160;tom světle vypadá tak úžasně krásně a&#160;záhadně… Jsou oba na palubě a&#160;ruku v&#160;ruce se opírají o&#160;zábradlí.</p>
			<p class="MLP_text ParaOverride-1">„… Kdo je to?“</p>
			<p class="MLP_text ParaOverride-1">„… Bratr a&#160;sestra.“</p>
			<p class="MLP_text ParaOverride-1">„Pohleď, Hastroši, tamhle je město. To vypadá maličké. Tamhle ty hodiny na poště odbíjejí naposledy. Tamhle je nábřeží, po němž jsme se procházeli onoho větrného dne. Pamatuješ se? Tenkrát jsem se v&#160;hodině klavíru rozplakala&#160;– kolik je to už let! Sbohem, ostrůvku, sbohem…“</p>
			<p class="MLP_text ParaOverride-1">Tma zastírá perutí rozbouřené vodstvo. Už ty dva není vidět. Sbohem, sbohem. Nezapomeňte… Ale loď už zmizela.</p>
			<p class="MLP_text ParaOverride-1">Ten vítr&#160;– ten vítr.</p>
			<hr class="HorizontalRule-1"/>
			<div class="_idFootnotes">
				<div id="footnote-013" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/blaho_a_jine_povidky_009.xhtml#footnote-013-backlink">14</a>  Mému příteli. (Fr.) <span class="MLP_znak_kurziva_9b CharOverride-2">Pozn. překl.</span></p>
				</div>
			</div>
		</div>
</body>
</html>