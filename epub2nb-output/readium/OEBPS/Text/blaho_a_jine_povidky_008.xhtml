<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>blaho_a_jine_povidky-5</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="blaho_a_jine_povidky-5" xml:lang="cs-CZ">
		<div class="Z-kladn--textový-r-meček">
			<p id="_idParaDest-16" class="MLP_uroven2_kapitola ParaOverride-1">Blaho</p>
			<p class="MLP_text_bez1radku ParaOverride-1">Bertě Youngové bylo už třicet let, a&#160;přece se jí chvílemi zachtělo jako tenkrát ne jít, ale utíkat, tančit po chodníku a&#160;odtančit z&#160;něho pryč, honit obruč, vyhazovat něco do vzduchu a&#160;zase to chytat anebo klidně stát a&#160;smát se&#160;– ničemu&#160;– prostě ničemu.</p>
			<p class="MLP_text ParaOverride-1">Co si počít, když je někomu třicet let a&#160;pojednou když zahne do své ulice, ovládne ho pocit blaha&#160;– naprostého blaha!&#160;– jako by náhle spolkl jasný kus toho pozdního odpoledního slunce, a&#160;ten mu hoří v&#160;prsou a&#160;srší jiskřičky do všech částek těla, do všech prstů na rukou a&#160;na nohou…?</p>
			<p class="MLP_text ParaOverride-1">Ach, což to nemůže dát člověk jinak najevo, leda když „se opije a&#160;budí pohoršení“? Jak je civilizace blbá! Nač dostal člověk tělo, když je musí opatrovat zavřené v&#160;pouzdře jako vzácné, vzácné housle?</p>
			<p class="MLP_text ParaOverride-1">„Ne, ty housle, to není to pravé,“ napadlo ji, když běžela do schodů a&#160;hmatala v&#160;kabelce po klíči&#160;– jako obyčejně ho zapomněla&#160;– a&#160;klepala na schránku na dopisy. „To není to pravé, protože&#160;– Děkuji, Marie,“ vstoupila do předsíně. „Vrátila se chůva?“</p>
			<p class="MLP_text ParaOverride-1">„Ano, milostivá.“</p>
			<p class="MLP_text ParaOverride-1">„A&#160;přišlo ovoce?“</p>
			<p class="MLP_text ParaOverride-1">„Ano, milostivá. Přišlo všechno.“</p>
			<p class="MLP_text ParaOverride-1">„Zaneste mi, prosím, ovoce do jídelny. Urovnám je, než půjdu nahoru.“</p>
			<p class="MLP_text ParaOverride-1">V&#160;jídelně bylo šero a&#160;úplná zima. A&#160;přece Berta shodila plášť; nemohla to už ani na chvíli vydržet, jak ji tísnil, a&#160;studený vzduch jí dolehl na ramena.</p>
			<p class="MLP_text ParaOverride-1">Ale v&#160;prsou měla dosud to jasné žhavé místo&#160;– a&#160;z&#160;něho sršely ty jiskřičky. Bylo to až nesnesitelné. Ani dýchat si netroufala, aby je snad ještě více nerozdmýchala, a&#160;přece dýchala zhluboka, zhluboka. Ani do studeného zrcadla podívat si netroufala&#160;– a&#160;přece se podívala, a&#160;zrcadlo jí odrazilo zářící ženu, s&#160;usměvavými, chvějivými rty, s&#160;velkýma tmavýma očima a&#160;s&#160;vzezřením, jako by poslouchala, čekala, že se něco… božského stane… o&#160;čem věděla, že se jistě stane… jistojistě.</p>
			<p class="MLP_text ParaOverride-1">Marie donesla na tácu ovoce a&#160;zároveň s&#160;ním hlubokou mísu a&#160;modrou misku, velmi hezkou, podivně třpytivou, jako by byla na­močena do mléka.</p>
			<p class="MLP_text ParaOverride-1">„Mám rozsvítit, milostivá?“</p>
			<p class="MLP_text ParaOverride-1">„Děkuji, nechci. Vidím docela dobře.“</p>
			<p class="MLP_text ParaOverride-1">Byly tam mandarinky a&#160;jablka s&#160;jahodově růžovým nádechem. Žluté hrušky, hebké jako hedvábí, trochu bílých hroznů stříbřitě ojíněných a&#160;velký chumáč tmavě červených. Ty koupila, aby byly v&#160;souladu s&#160;novým kobercem v&#160;jídelně. Ano, vypadalo to trochu násilné a&#160;hloupé, ale koupila je opravdu proto. V&#160;krámě ji napadlo: „Musím donést trochu tmavě červených, abych sladila koberec se stolem.“ A&#160;tehdy se to zdálo docela rozumné.</p>
			<p class="MLP_text ParaOverride-1">Když ovoce narovnala a&#160;udělala z&#160;těch lesklých oblých tvarů dvě pyramidy, poodstoupila od stolu, aby viděla, jak působí&#160;– a&#160;působily opravdu velmi zvláštním dojmem. Zdálo se, že se stůl v&#160;šeru rozplývá a&#160;skleněná mísa a&#160;modrá miska plavou ve vzduchu. To bylo ovšem v&#160;její nynější náladě tak neuvěřitelně krásné. Dala se do smíchu.</p>
			<p class="MLP_text ParaOverride-1">„Ne, ne. Propadám hysterii.“ Popadla kabelku a&#160;plášť a&#160;vyběhla do dětského pokoje.</p>
			<p class="MLP_text_bez1radku_-12-0- ParaOverride-1">Chůva seděla u&#160;stolku a&#160;krmila vykoupanou Bertičku. Děvčátko mělo na sobě bílou flanelovou košili a&#160;modrý vlněný kabátek, a&#160;tmavé hebké vlásky mělo sčesány vzhůru do směšné špičky. Když uvidělo matku, zdvihlo hlavu a&#160;začalo vyskakovat.</p>
			<p class="MLP_text ParaOverride-1">„Na, miláčku, buď hodná a&#160;spapej to,“ řekla chůva a&#160;sevřela rty tak, jak to Berta znala; znamenalo to, že už zase přišla do dětského pokoje ve špatné chvíli.</p>
			<p class="MLP_text ParaOverride-1">„Byla hodná, Aničko?“</p>
			<p class="MLP_text ParaOverride-1">„Byla celé odpoledne jak andílek,“ šeptala Anička. „Šly jsme do parku, já jsem si sedla na židli a&#160;vyndala jsem ji z&#160;kočárku a&#160;tu za námi přiběhl veliký pes a&#160;položil mi hlavu na koleno a&#160;ona ho chytila za ucho a&#160;tahala. Ach, měla jste to vidět.“</p>
			<p class="MLP_text ParaOverride-1">Berta se chtěla zeptat, nebylo-li to trochu nebezpečné, že ji nechala tahat cizího psa za ucho. Ale netroufala si. Stála a&#160;pozorovala je se svěšenýma rukama, jako chudé děvčátko před bohatým děvčátkem, které má panenku.</p>
			<p class="MLP_text ParaOverride-1">Děcko k&#160;ní znovu zdvihlo hlavu, zadívalo se na ni a&#160;potom se tak roztomile usmálo, že Berta bezděky vykřikla:</p>
			<p class="MLP_text ParaOverride-1">„Ach, Aničko, nechte mě ji dokrmit a&#160;ukliďte zatím koupel.“</p>
			<p class="MLP_text ParaOverride-1">„Hm, milostivá, dokud jí, neměly by se u&#160;ní střídat pomocnice,“ řekla Anička stále ještě šeptem. „Zneklidňuje ji to; možná, že ji to rozčilí.“</p>
			<p class="MLP_text ParaOverride-1">Jak hloupé! Nač má dítě, když se musí opatrovat&#160;– ne v&#160;pouzdře jako vzácné, vzácné housle&#160;– ale v&#160;náručí jiné ženy?</p>
			<p class="MLP_text ParaOverride-1">„Ale když já musím!“ řekla.</p>
			<p class="MLP_text ParaOverride-1">Anička jí podala Bertičku velmi uražena.</p>
			<p class="MLP_text ParaOverride-1">„Jen ji, prosím vás, po večeři nerozdovádějte. Víte, že ji vždycky rozdovádíte. A&#160;já s&#160;ní potom tolik vystojím!“</p>
			<p class="MLP_text ParaOverride-1">Chvála bohu! Anička vzala osušky a&#160;odešla z&#160;pokoje.</p>
			<p class="MLP_text ParaOverride-1">„Teď tě mám pro sebe, můj malý poklade,“ řekla Berta, když se o&#160;ni děcko opřelo.</p>
			<p class="MLP_text ParaOverride-1">Bertička jedla rozkošně, špulila rty po lžíci a&#160;šermovala rukama. Někdy nechtěla lžíci pustit; a&#160;někdy zase polévku rozházela na všechny strany, sotva ji Berta nabrala.</p>
			<p class="MLP_text ParaOverride-1">Když dojedly polévku, otočila se Berta k&#160;ohni.</p>
			<p class="MLP_text ParaOverride-1">„Jsi milá&#160;– jsi velmi milá!“ řekla a&#160;políbila své teplé děcko. „Mám tě ráda. Líbíš se mi.“</p>
			<p class="MLP_text ParaOverride-1">A&#160;opravdu tolik miluje Bertičku&#160;– její krček, když se naklání dopředu, její prstíčky na nohou, které jsou u&#160;krbu průsvitné&#160;– že se jí opět zmocnil pocit blaha a&#160;opět nevěděla, jak mu dát průchod&#160;– co si s&#160;ním počít.</p>
			<p class="MLP_text ParaOverride-1">„Máte jít k&#160;telefonu,“ řekla Anička, která se vítězoslavně vrátila a&#160;uchopila <span class="MLP_znak_kurziva_11b">svou</span> Bertičku.</p>
			<p class="MLP_text_bez1radku_-12-0- ParaOverride-1">Úprkem sběhla dolů. Volal Harry.</p>
			<p class="MLP_text ParaOverride-1">„Ach, to jsi ty, Berto? Poslyš. Přijdu pozdě. Vezmu si taxi a&#160;přijedu co nejrychleji, ale odlož večeři o&#160;deset minut&#160;– ano? Hodí se ti to?“</p>
			<p class="MLP_text ParaOverride-1">„Ano, beze všeho. Ach, Harry!“</p>
			<p class="MLP_text ParaOverride-1">„Copak?“</p>
			<p class="MLP_text ParaOverride-1">Co má říci? Nemá, co říci. Chce se mu jen na chvíli přiblížit. Ne­může přece hloupě vykřiknout: „Byl to božský den!“</p>
			<p class="MLP_text ParaOverride-1">„Co je?“ vyhrkl.</p>
			<p class="MLP_text ParaOverride-1">„Nic. Entendu<span class="CharOverride-3"><span id="footnote-012-backlink"><a class="_idFootnoteLink _idGenColorInherit" href="../Text/blaho_a_jine_povidky_008.xhtml#footnote-012">12</a></span></span>,“ řekla Berta a&#160;zavěsila sluchátko a&#160;pomyslila si, jak je civilizace více než blbá.</p>
			<p class="MLP_text_bez1radku_-12-0- ParaOverride-1">Čekali na večeři hosty. Normana Knighta se ženou&#160;– velmi správné lidi&#160;– on se chystal založit divadlo a&#160;ona si velmi potrpěla na bytovou architekturu, mladíčka Eddiho Warrena, který právě vydal knížečku básní a&#160;byl kdekým zván na večeři, a&#160;Bertin „objev“, jménem Pearl Fultonová. Co dělá slečna Fultonová, to Berta nevěděla. Setkaly se v&#160;klubu a&#160;Berta se do ní zamilovala, tak jako se zamilovala vždycky do krásných žen, na nichž bylo něco zvláštního.</p>
			<p class="MLP_text ParaOverride-1">Bertu dráždilo, že se v&#160;ní dosud nevyzná, ačkoliv spolu hodně chodí a&#160;často se stýkají a&#160;upřímně si vždy popovídají. Slečna Fultonová je až po jistou mez vzácně, podivuhodně upřímná, ale je tu jistá mez a&#160;přes tu nepřejde.</p>
			<p class="MLP_text ParaOverride-1">Vězí za tím něco? Harry říká, že ne. Cejchuje ji jako přitupělou a&#160;„chladnou jako všechny blondýny, možná se slabým náběhem k&#160;nedokrevnosti mozku“. Ale Berta mu nedává za pravdu; rozhodně dosud ne.</p>
			<p class="MLP_text ParaOverride-1">„Ne, Harry, něco za tím vězí, jak tak sedává s&#160;hlavou poněkud na stranu a&#160;jak se usmívá, a&#160;já musím přijít na to, co to je.“</p>
			<p class="MLP_text ParaOverride-1">„Nejspíše to bude dobrý žaludek,“ odpovídal Harry.</p>
			<p class="MLP_text ParaOverride-1">Podrážel okázale Bertě nohy takovými poznámkami… „zmrzlá játra, milé děvče“, „pouhá plynatost“, nebo „ledvinová choroba“… a&#160;tak dále. Bertě se to bůhví proč líbilo a&#160;téměř se tomu u&#160;něho náramně obdivovala.</p>
			<p class="MLP_text ParaOverride-1">Odešla do salonu a&#160;rozdělala oheň; potom posbírala jeden po druhém polštáře, které Marie tak pečlivě rozložila, a&#160;naházela je zpátky na židle a&#160;pohovky. To bylo něco jiného; pokoj rázem ožil. Když se chystala hodit poslední, přistihla se pojednou při tom, jak jej vášnivě, vášnivě tiskne k&#160;sobě. Ale tím neuhasila oheň v&#160;prsou. Ach, naopak!</p>
			<p class="MLP_text ParaOverride-1">Okna salonu šla na balkon nad zahradou. Až na konci u&#160;zdi byla vysoká štíhlá hrušeň v&#160;nejplnějším, nejbohatším květu; stála proti obloze zelené jako ledvinec, nádherná, jakoby uklidněná. Berta se i&#160;z&#160;té dálky neubránila dojmu, že nemá ani jeden nerozvitý pupen nebo zvadlý lístek. Dole pod ní na záhonech červené a&#160;žluté tulipány, obtížené květy, jako by splývaly s&#160;tmou. Šedá kočka s&#160;břichem při zemi se plížila přes trávník a&#160;za ní se táhl černý kocour, její stín. Při pohledu na ně, který byl tak prudký a&#160;náhlý, Berta se podivně zachvěla.</p>
			<p class="MLP_text ParaOverride-1">„Jak z&#160;těch koček mrazí!“ zajektala, odvrátila se od okna a&#160;procházela se sem a&#160;tam…</p>
			<p class="MLP_text ParaOverride-1">Jak silně voní ty narcisy v&#160;teplém pokoji. Příliš silně? Ach ne. A&#160;přece jako přemožena svalila se na pohovku a&#160;přitiskla si ruce na oči.</p>
			<p class="MLP_text ParaOverride-1">„Jsem příliš šťastná&#160;– příliš šťastná!“ zašeptala.</p>
			<p class="MLP_text ParaOverride-1">A&#160;zdálo se jí, že vidí na víčkách rozkošnou hrušeň s&#160;široce rozvitými květy jako symbol vlastního života.</p>
			<p class="MLP_text ParaOverride-1">Ba věru&#160;– věru&#160;– má všechno. Je mladá. Jsou s&#160;Harrym stále do sebe zamilováni a&#160;vycházejí spolu skvěle a&#160;jsou opravdu dobří kamarádi. Má děcko k&#160;pomilování. Netrápí je starosti o&#160;peníze. Mají tenhle velmi slušný dům se zahradou. A&#160;přátele&#160;– moderní, vzrušující přátele, spisovatele a&#160;malíře, nebo zase lidi s&#160;velkým zájmem o&#160;sociální otázky&#160;– právě takové přátele, jaké potřebují. A&#160;pak jsou knihy a&#160;hudba a&#160;našla si znamenitou švadlenku a&#160;v&#160;létě pojedou do ciziny a&#160;nová kuchařka jim dělá přímo nádherné omelety…</p>
			<p class="MLP_text ParaOverride-1">„Jsem hloupá. Hloupá!“ Posadila se; jako by byla úplně omámená, úplně opilá. To nejspíš jarem.</p>
			<p class="MLP_text ParaOverride-1">Ano, jarem. Vždyť je tak unavená, že se ani nedovleče nahoru, aby se převlékla.</p>
			<p class="MLP_text_bez1radku_-12-0- ParaOverride-1">Bílé šaty, ledvincové korály, zelené botky a&#160;punčochy. Nebylo to schválně. Vymyslila si ten plán už několik hodin předtím, než stanula v&#160;saloně u&#160;okna.</p>
			<p class="MLP_text ParaOverride-1">Odšustila s&#160;celým tím okvětím do předsíně a&#160;políbila paní Knigh­tovou, která svlékala nejvýš legrační pomerančový plášť, lemovaný na obrubě i&#160;na přednici průvodem černých opic.</p>
			<p class="MLP_text ParaOverride-1">„… Proč! Proč! Pročpak jsou maloměšťáci tak nezáživní&#160;– a&#160;úplně bez smyslu pro humor! Má milá, měla jsem štísko, že jsem vůbec dojela&#160;– a&#160;to štísko, které mě zachránilo, je Norman. Mé drahé opice tak rozrušily vlak, že všichni jako jeden muž vstali a&#160;přímo mě hltali očima. Nesmáli se&#160;– neměli z&#160;toho švandu&#160;– to by se mi docela líbilo. Ne, jenom vejrali&#160;– div mě nesežrali.“</p>
			<p class="MLP_text ParaOverride-1">„Ale nejlépe se povedlo,“ řekl Norman a&#160;vmáčkl si do oka velký monokl s&#160;perleťovou obrubou, „dovolíš, Tvářičko, abych to řekl?“ (Doma a&#160;mezi přáteli si navzájem říkali Tvářička a&#160;Papulka.) „Když už toho měla po krk, obrátila se k&#160;sousedce a&#160;řekla jí: ‚Copak jste ještě nikdy neviděla opici!‘“</p>
			<p class="MLP_text ParaOverride-1">„No ovšem!“ vpadla paní Knightová se smíchem. „Vidte, to se ohromně povedlo!“</p>
			<p class="MLP_text ParaOverride-1">A&#160;ještě směšnější bylo, že když svlékla plášť, vypadala opravdu jako velmi inteligentní opice, která si udělala ty žluté hedvábné šaty z&#160;oloupaných banánových slupek. A&#160;což teprve její jantarové náušnice; komíhaly se jako oříšky.</p>
			<p class="MLP_text ParaOverride-1">„Ach, smutné, smutné dni,“ řekl Papulka a&#160;zastavil se před Bertiččiným kočárkem, „když kočárek je v&#160;předsíni“&#160;– a&#160;mávnutím odbyl konec citátu.</p>
			<p class="MLP_text ParaOverride-1">Ozval se zvonek. Byl to vytáhlý bledý Eddie Warren, prudce rozrušený (jako vždycky).</p>
			<p class="MLP_text ParaOverride-1">„Jsem tu <span class="MLP_znak_kurziva_11b">správně</span>, nebo ne?“ žadonil.</p>
			<p class="MLP_text ParaOverride-1">„Ach, myslím&#160;– doufám, že ano,“ řekla vesele Berta.</p>
			<p class="MLP_text ParaOverride-1">„Zažil jsem <span class="MLP_znak_kurziva_11b">hroznou</span> věc s&#160;šoférem; byl to učiněný <span class="MLP_znak_kurziva_11b">padouch</span>. Ne a&#160;ne ho <span class="MLP_znak_kurziva_11b">zastavit</span>. Čím více jsem <span class="MLP_znak_kurziva_11b">tloukl</span> a&#160;<span class="MLP_znak_kurziva_11b">volal</span>, tím <span class="MLP_znak_kurziva_11b">rychleji</span> jel. A&#160;ta <span class="MLP_znak_kurziva_11b">bizarní</span> postava se <span class="MLP_znak_kurziva_11b">sploštělou</span> hlavou při měsíci, <span class="MLP_znak_kurziva_11b">skrčená</span> nad malým volantem…“</p>
			<p class="MLP_text ParaOverride-1">Otřásl se, když si sundával ohromnou bílou hedvábnou šálu; Berta si povšimla, že má též bílé, docela roztomilé ponožky.</p>
			<p class="MLP_text ParaOverride-1">„Ale to je hrozné,“ vykřikla.</p>
			<p class="MLP_text ParaOverride-1">„Ano, bylo to opravdu hrozné,“ řekl Eddie a&#160;šel za ní do salonu. „Viděl jsem se, jak jedu <span class="MLP_znak_kurziva_11b">Věčností</span> v&#160;taxíku <span class="MLP_znak_kurziva_11b">bez času</span>.“</p>
			<p class="MLP_text ParaOverride-1">S&#160;Knightovými se znal. Chystal se totiž napsat pro N. K. divadelní hru, jen co se uskuteční ten plán s&#160;divadlem.</p>
			<p class="MLP_text ParaOverride-1">„Tak co, Warrene, copak je s&#160;tou hrou?“ řekl Norman Knight a&#160;vypustil monokl a&#160;dopřál oku, že se vypoulilo až na pokraj, a&#160;pak je zase stlačil.</p>
			<p class="MLP_text ParaOverride-1">A&#160;paní Knightová: „Ach, pane Warrene, to jsou prima ponožky!“</p>
			<p class="MLP_text ParaOverride-1">„Jsem tak <span class="MLP_znak_kurziva_11b">rád</span>, že se vám líbí,“ řekl a&#160;koukal se přitom na nohy. „Zdá se mi, že jsou <span class="MLP_znak_kurziva_11b">mnohem</span> bělejší, co vyšel měsíc.“ A&#160;obrátil svou utrápenou mladou tvář k&#160;Bertě. „On je totiž <span class="MLP_znak_kurziva_11b">opravdu</span> měsíc, rozumíte?“</p>
			<p class="MLP_text ParaOverride-1">Chtělo se jí vykřiknout:&#160;„To vím, že je&#160;– často&#160;– často!“</p>
			<p class="MLP_text ParaOverride-1">Byl opravdu nadmíru roztomilý. Ale roztomilá byla i&#160;Tvářička, schoulená ve svých banánových slupkách u&#160;ohně, a&#160;rovněž Papulka, který kouřil cigaretu a&#160;říkal, zatím co otřepával popel: „Kdepak ženich ještě mešká?“</p>
			<p class="MLP_text ParaOverride-1">„Už je tady.“</p>
			<p class="MLP_text ParaOverride-1">Dveře se s&#160;bouchnutím otevřely a&#160;zavřely. Harry zahlaholil: „Nazdar, lidičky. Za pět minut jsem dole.“ A&#160;slyšeli ho, jak se hrne po schodech nahoru. Berta se bezděky usmála; věděla, jak rád všechno dělá s&#160;největším chvatem. Co záleží ostatně na několika minutách přes? Ale on si namlouvá, že na nich nadmíru záleží. A&#160;pak přijde okázale do salonu, svrchovaně a&#160;klidně.</p>
			<p class="MLP_text ParaOverride-1">Harry má takovou chuť do života. Ach, jak si toho u&#160;něho váží! A&#160;jeho vášnivá chuť rvát se&#160;– zkoušet svou sílu a&#160;odvahu na všem, co se mu vzepře&#160;– té rozumí též. I&#160;když se tím občas u&#160;druhých, kteří ho tolik neznají, snad trochu zesměšní… Stává se, že se vrhne do boje, kde není proti čemu bojovat… Hovořila a&#160;smála se a&#160;nadobro zapomněla, že se ještě neukázala Pearl Fultonová, teprve až když vstoupil Harry dovnitř (právě tak, jak si to představovala).</p>
			<p class="MLP_text ParaOverride-1">„Jestlipak slečna Fultonová nezapomněla?“</p>
			<p class="MLP_text ParaOverride-1">„Už to tak bude,“ řekl Harry. „Má telefon?“</p>
			<p class="MLP_text ParaOverride-1">„Vida, zrovna přijelo taxi.“ A&#160;Berta se usmála s&#160;oním majetnickým výrazem, který si nasazovala vždycky, když byly její objevy mezi ženami nové a&#160;tajemné. „Ona bydlí v&#160;taxi.“</p>
			<p class="MLP_text ParaOverride-1">„Je-li tomu tak, ztloustne,“ řekl Harry chladně a&#160;zazvonil na večeři. „Pro blondýny je to strašlivé nebezpečí.“</p>
			<p class="MLP_text ParaOverride-1">„Harry, neříkej&#160;–“ okřikla ho Berta a&#160;zasmála se na něho.</p>
			<p class="MLP_text ParaOverride-1">Zatím co čekali, nastala opět chvilička, kdy se smáli a&#160;hovořili, poněkud příliš nenuceně, poněkud příliš bezstarostně. A&#160;tu vstoupila s&#160;úsměvem, hlavu poněkud nakloněnou na stranu, slečna Fultonová, celá ve stříbře, se stříbrnou stužkou, která jí poutala bledě plavé vlasy.</p>
			<p class="MLP_text ParaOverride-1">„Jdu moc pozdě?“</p>
			<p class="MLP_text ParaOverride-1">„Ne, vůbec ne,“ pravila Berta. „Pojďte se mnou.“ A&#160;vzala ji pod paží a&#160;odebrali se do jídelny.</p>
			<p class="MLP_text ParaOverride-1">Co je to v&#160;doteku té studené paže, že dovede rozdmýchat&#160;– roz­dmýchat&#160;– do plápolu&#160;– oheň blaha, s&#160;nímž si Berta neví rady?</p>
			<p class="MLP_text ParaOverride-1">Slečna Fultonová se na ni nedívala; jenže ona se málokdy dívala na lidi zpříma. Těžká víčka jí spočívala na očích a&#160;na rtech jí pohrával a&#160;zas mizel podivný poloúsměv, jako by žila spíš sluchem než zrakem. Ale Berta najednou poznala, jako by si byly vyměnily nejdelší, nejdůvěrnější pohled&#160;– jako by si řekly navzájem: „I&#160;ty?“&#160;– že Pearl Fultonová, když tak míchá na šedém talíři krásnou červenou polévku, cítí právě to, co cítí ona.</p>
			<p class="MLP_text ParaOverride-1">A&#160;ostatní? Tvářička a&#160;Papulka, Eddie a&#160;Harry, lžíce se jim zdvíhají a&#160;klesají&#160;– přetírají si ubrouskem rty, ulamují chleba, pohrávají vidličkami a&#160;sklenicemi a&#160;hovoří.</p>
			<p class="MLP_text ParaOverride-1">„Setkal jsem se s&#160;ní na představení v&#160;Alfě&#160;– úplně kuriózní osůbka. Nejenom že si ustřihla vlasy, vypadá, jako by si ušmikala i&#160;nohy a&#160;ruce a&#160;krk a&#160;také ten svůj nešťastný nosík.“</p>
			<p class="MLP_text ParaOverride-1">„Není už úplně liée<span class="CharOverride-3"><span id="footnote-011-backlink"><a class="_idFootnoteLink _idGenColorInherit" href="../Text/blaho_a_jine_povidky_008.xhtml#footnote-011">13</a></span></span> s&#160;Michaelem Oatem?“</p>
			<p class="MLP_text ParaOverride-1">„S&#160;tím, co napsal ‚Láska s&#160;falešnými zuby‘?“</p>
			<p class="MLP_text ParaOverride-1">„Chce mi napsat kus. Jednoaktovku. Jediná postava. Rozhodne se spáchat sebevraždu. Řekne všechny důvody pro a&#160;proti. A&#160;tu když se rozhodne buďto ji spáchat, anebo ne&#160;– opona. Není to zrovna špatný nápad.“</p>
			<p class="MLP_text ParaOverride-1">„Jak ji chce nazvat&#160;– ‚Bolení žaludku‘?“</p>
			<p class="MLP_text ParaOverride-1">„Myslím, že jsem přišel na <span class="MLP_znak_kurziva_11b">tentýž</span> nápad v&#160;jedné <span class="MLP_znak_kurziva_11b">malé</span> francouzské revui, která je v&#160;Anglii úplně <span class="MLP_znak_kurziva_11b">neznámá</span>.“</p>
			<p class="MLP_text ParaOverride-1">Ne, oni to tak necítí jako ona. Jsou milí&#160;– milí&#160;– a&#160;je ráda, že jsou zde, u&#160;jejího stolu a&#160;že jim podává výborné jídlo a&#160;víno. Přímo touží po tom říci jim, jak jsou rozkošní a&#160;jaká je z&#160;nich ozdobná skupina, v&#160;níž jeden dává vyniknout druhému, a&#160;jak jí připomínají jednu Čechovovu hru!</p>
			<p class="MLP_text ParaOverride-1">Harry si pochutnává na večeři. Patří to k&#160;jeho&#160;– nu, ne právě k&#160;přirozenosti a&#160;jistě ne k&#160;póze&#160;– k&#160;jeho&#160;– tomu či onomu&#160;– že mluví a&#160;chvástá se svou „mrzkou vášní pro bílé maso mořských raků“ a&#160;„zelenou barvu pistáciové zmrzliny&#160;– která je zelená a&#160;studená jako víčka egyptských tanečnic“.</p>
			<p class="MLP_text ParaOverride-1">Když k&#160;ní zvedl hlavu a&#160;řekl: „Berto, tohle je obdivuhodné soufflée!“, málem se dětinskou radostí rozplakala.</p>
			<p class="MLP_text ParaOverride-1">Ach, proč má dnes večer k&#160;celému světu tak něžný cit? Všechno je dobré&#160;– všechno je správné. Všechno, co se děje, jako by jí znovu vrchovatě naplňovalo pohár blaha.</p>
			<p class="MLP_text ParaOverride-1">A&#160;v&#160;hloubi duše stále vidí tu hrušeň. Září asi stříbrně při měsíci chudinky Eddiho, stříbrně jako slečna Fultonová, která sedí a&#160;otáčí mandarinku v&#160;prstech, a&#160;ty má tak bledé, až se zdá, že z&#160;nich vyzařuje světlo.</p>
			<p class="MLP_text ParaOverride-1">Nechápe&#160;– a&#160;je to až zázračné&#160;– jak dovedla tak přesně a&#160;rázem uhodnout náladu slečny Fultonové. Ani za mák nepochybuje, že se nemýlí, a&#160;přece, co bude dále? Nic, pranic.</p>
			<p class="MLP_text ParaOverride-1">„Jsem přesvědčena, že k&#160;tomu dochází mezi ženami velmi, velmi zřídka. Mezi muži nikdy,“ myslila si Berta. „Ale až budu v&#160;saloně vařit kávu, snad mi dá ‚znamení‘.“</p>
			<p class="MLP_text ParaOverride-1">Nevěděla, co tím myslí, a&#160;co se stane potom, nedovedla si představit.</p>
			<p class="MLP_text ParaOverride-1">Když tak přemýšlela, zpozorovala, že mluví a&#160;směje se. Musila mluvit, poněvadž se jí chtělo velmi smát.</p>
			<p class="MLP_text ParaOverride-1">„Musím se smát, nebo umřu.“</p>
			<p class="MLP_text ParaOverride-1">Ale když zpozorovala Tvářiččin směšný zvyk, jak něco zdrhuje vpředu na živůtku&#160;– jako by tam skrývala tajně nastřádanou hromádku ořechů&#160;– musila Berta zatnout nehty do dlaní, aby se příliš nesmála.</p>
			<p class="MLP_text_bez1radku_-12-0- ParaOverride-1">Konečně bylo po tom. A&#160;Berta řekla: „Pojďte se podívat na můj nový kávový strojek.“</p>
			<p class="MLP_text ParaOverride-1">„My míváme nový kávový strojek nejvýš jednou za čtrnáct dní,“ řekl Harry. Tentokrát ji uchopila pod paží Tvářička; slečna Fultonová sklopila hlavu a&#160;šla za nimi.</p>
			<p class="MLP_text ParaOverride-1">V&#160;saloně pohasl oheň v&#160;rudé, kmitavé „hnízdo fénixích mláďat“, jak prohlásila Tvářička.</p>
			<p class="MLP_text ParaOverride-1">„Nerozsvěcujte chvíli. Je to tak hezké.“ A&#160;znovu se schoulila u&#160;ohně. Je jí pořád zima… „když nemá ovšem svou červenou flanelovou kazajku,“ myslila si Berta.</p>
			<p class="MLP_text ParaOverride-1">V&#160;tom okamžiku jí slečna Fultonová dala „znamení“.</p>
			<p class="MLP_text ParaOverride-1">„Máte zahradu?“ ozval se studený, ospalý hlas.</p>
			<p class="MLP_text ParaOverride-1">Bylo to od ní tak skvostné, že Bertě nezbývalo než poslechnout. Přešla přes pokoj, rozhrnula záclony a&#160;otevřela ta dlouhá okna.</p>
			<p class="MLP_text ParaOverride-1">„Hle,“ vydechla.</p>
			<p class="MLP_text ParaOverride-1">A&#160;obě ženy stály bok po boku a&#160;hleděly na štíhlý kvetoucí strom. Byl tak nehybný, a&#160;přece se zdálo, že se vzpíná vzhůru jako plamen svíce, že se v&#160;tom jasném vzduchu zahrocuje a&#160;chvěje, že roste před jejich očima výš a&#160;výš&#160;– až se skorem dotýká okraje kulatého stříbrného měsíce.</p>
			<p class="MLP_text ParaOverride-1">Jak dlouho tam tak stály? Obě&#160;– bytosti z&#160;jiného světa&#160;– jakoby zakleté v&#160;tom kruhu nadpozemského světla, rozumějí si dokonale navzájem a&#160;dumají nad tím, co počít na tomhle světě s&#160;tím blaženým pokladem, který jim hoří v&#160;prsou a&#160;jako stříbrné květy padá z&#160;vlasů a&#160;z&#160;rukou.</p>
			<p class="MLP_text ParaOverride-1">Navždycky&#160;– na chvíli? A&#160;zašeptala jí slečna Fultonová: „Ano. Právě to?“ Anebo si to Berta vysnila?</p>
			<p class="MLP_text ParaOverride-1">A&#160;tu se s&#160;cvaknutím rozžalo světlo a&#160;Tvářička uvařila kávu a&#160;Harry řekl: „Milá paní Knightová, na holčičku se mne neptejte. Vůbec ji nevídám. Nebudu se o&#160;ni naprosto zajímat, dokud nebude mít milence,“ a&#160;Papulka odkryl na chvíli zasklené oko a&#160;potom je zase dal za sklo a&#160;Eddie Warren pil kávu a&#160;postavil šálek s&#160;úzkostlivou tváří, jako by byl dopil a&#160;uviděl pavouka.</p>
			<p class="MLP_text ParaOverride-1">„Chci prostě mladým lidem poskytnout představení. Jsem přesvědčen, že Londýn je přímo těhotný prima nenapsanými hrami. Chci jim zkrátka říci: Tady je divadlo. Hurá do toho.“</p>
			<p class="MLP_text ParaOverride-1">„Víte, má milá, chystám se vyzdobit pokoj Jacobu Nathansovi. Ach, tolik mě to pokouší udělat vzorek s&#160;pečenými rybami a&#160;opěradla židlí zformovat jako pánvice a&#160;všude na záclony dát vyšít hezké opékané brambory.“</p>
			<p class="MLP_text ParaOverride-1">„Naši mladí pisatelé mají jednu chybu: jsou příliš romantičtí. Člověk se nemůže vydat na moře, aby nedostal mořskou nemoc a&#160;nepotřeboval kbelík. Nu, pročpak si netroufají na ty kbelíky?“</p>
			<p class="MLP_text ParaOverride-1">„<span class="MLP_znak_kurziva_11b">Hrozná</span> báseň o&#160;dívce, která byla <span class="MLP_znak_kurziva_11b">znásilněna</span> v&#160;lesíku <span class="MLP_znak_kurziva_11b">beznosým</span> žebrákem…“</p>
			<p class="MLP_text ParaOverride-1">Slečna Fultonová se zabořila do nejnižší, nejhlubší pohovky a&#160;Harry podával dokola cigarety.</p>
			<p class="MLP_text ParaOverride-1">Jak stál před ní a&#160;potřásal stříbrnou krabicí a&#160;říkal příkře: „Egyptské? Turecké? Virginské? Jsou pomíchány,“ Berta si uvědomila, že ho slečna Fultonová nejen nudí, nýbrž že má k&#160;ní odpor. A&#160;z&#160;toho, jak slečna Fultonová řekla: „Ne, děkuji, nebudu kouřit,“ usoudila, že to cítí a&#160;že ji to uráží.</p>
			<p class="MLP_text ParaOverride-1">„Ach, Harry, neměj k&#160;ní odpor. Úplně se v&#160;ní mýlíš. Je báječná, báječná. A&#160;jak můžeš ostatně smýšlet po svém o&#160;někom, kdo mi tolik znamená. Pokusím se říci ti dnes večer, až budeme v&#160;posteli, co se mezi námi dálo. Co jsme spolu prožívaly.“</p>
			<p class="MLP_text_bez1radku_-12-0- ParaOverride-1">Při těchto posledních slovech vtrhlo Bertě do mysli něco zvláštního a&#160;skoro strašidelného. A&#160;to slepé a&#160;usměvavé jí šeptalo: „Tihle lidé už brzo odejdou. V&#160;domě bude ticho&#160;– ticho. Světla zhasnou. A&#160;budeš s&#160;ním sama pohromadě v&#160;tmavém pokoji&#160;– v&#160;teplé posteli…“</p>
			<p class="MLP_text ParaOverride-1">Vymrštila se se židle a&#160;odběhla ke klavíru.</p>
			<p class="MLP_text ParaOverride-1">„Škoda, že nikdo z&#160;vás nehraje!“ vykřikla. „Škoda, že někdo nehraje.“</p>
			<p class="MLP_text ParaOverride-1">Po prvé v&#160;životě zatoužila Berta Youngová po svém muži.</p>
			<p class="MLP_text ParaOverride-1">Ach, milovala ho předtím&#160;– byla do něho zamilována všelijak jinak, jenom ne takhle. A&#160;chápala též, že on je jinačí. Kolikrát to spolu přetřásali. Nejprve ji to hrozně sužovalo, když shledala, že je tak chladná, ale po čase se jí zdálo, že to nevadí. Jsou k&#160;sobě navzájem tak upřímní&#160;– tak kamarádští. To je na modernosti to nejlepší.</p>
			<p class="MLP_text ParaOverride-1">Ale teď&#160;– žhavě, žhavě! To slovo ji bolí v&#160;žhavém těle. Je to ono, k&#160;čemu směřoval ten pocit blaha? Ale to potom&#160;–</p>
			<p class="MLP_text ParaOverride-1">„Má milá,“ řekla paní Knightová, „vy víte, jak jsme na tom bídně. Jsme oběťmi času a&#160;vlaku. Bydlíme v&#160;Hampsteadu. Bylo to tak hezké.“</p>
			<p class="MLP_text ParaOverride-1">„Půjdu s&#160;vámi do předsíně,“ řekla Berta. „Byla jsem tak ráda, že jste u&#160;nás. Ale nesmíte zmeškat poslední vlak. Je to hrozné, viďte!“</p>
			<p class="MLP_text ParaOverride-1">„Knighte, nenapijete se whisky, než půjdete?“ zvolal Harry.</p>
			<p class="MLP_text ParaOverride-1">„Děkuji, ne, kamaráde.“</p>
			<p class="MLP_text ParaOverride-1">Berta mu za to stiskla pevně ruku, když mu ji podávala.</p>
			<p class="MLP_text ParaOverride-1">„Dobrou noc, sbohem,“ křičela s&#160;horního schodu a&#160;cítila, že tahle její bytost se s&#160;nimi loučí navždy. Když se vrátila do salonu, byli ostatní na odchodu.</p>
			<p class="MLP_text ParaOverride-1">„… Můžete se tedy svézt kus cesty se mnou.“</p>
			<p class="MLP_text ParaOverride-1">„Budu vám <span class="MLP_znak_kurziva_11b">tolik</span> povděčen, když nebudu muset po té <span class="MLP_znak_kurziva_11b">strašné</span> příhodě znovu zas odjíždět <span class="MLP_znak_kurziva_11b">sám</span>.“</p>
			<p class="MLP_text ParaOverride-1">„Taxi seženete na konci ulice na stanovišti. Je to pár kroků.“</p>
			<p class="MLP_text ParaOverride-1">„To se mi ulevilo. Půjdu si obléci kabát.“</p>
			<p class="MLP_text ParaOverride-1">Slečna Fultonová pokročila do předsíně a&#160;Berta šla za ní, když vtom se Harry přímo prodral vedle ní.</p>
			<p class="MLP_text ParaOverride-1">„Dovolte, ať vám pomohu.“</p>
			<p class="MLP_text ParaOverride-1">Berta věděla, že lituje své hrubosti&#160;– pustila ho. Je po tolika stránkách ještě chlapec&#160;– tak vrtkavý&#160;– tak prostoduchý.</p>
			<p class="MLP_text ParaOverride-1">Zůstala s&#160;Eddiem u&#160;krbu.</p>
			<p class="MLP_text ParaOverride-1">„Jsem tak zvědav, zdali jste už viděla <span class="MLP_znak_kurziva_11b">novou</span> Bilksovu báseň, která se jmenuje ‚<span class="MLP_znak_kurziva_11b">Table d’Hôte</span>‘,“ řekl tiše Eddie. „Je přímo <span class="MLP_znak_kurziva_11b">báječná</span>. V&#160;poslední Anthologii. Máte ji? Tak <span class="MLP_znak_kurziva_11b">rád</span> bych vám ji ukázal. Začíná <span class="MLP_znak_kurziva_11b">neuvěřitelně</span> krásným veršem: ‚Proč Vždycky Polévka Je z&#160;Rajských Jablíček‘?“</p>
			<p class="MLP_text ParaOverride-1">„Prosím,“ řekla Berta. A&#160;postoupila bez hlesu ke stolu proti dveřím do salonu a&#160;Eddie se bez hlesu posunul za ní. Sebrala knížku a&#160;dala mu ji; nevydali ani hlásek.</p>
			<p class="MLP_text ParaOverride-1">Zatím co to hledal, otočila se hlavou do předsíně. A&#160;spatřila… Harryho s&#160;pláštěm slečny Fultonové v&#160;náručí a&#160;slečnu Fultonovou obrácenou k&#160;němu zády, se skloněnou hlavou. Odhodil plášť, položil jí ruce na ramena a&#160;obrátil ji násilím k&#160;sobě. Jeho rty říkaly: „Zbožňuji vás,“ a&#160;slečna Fultonová mu položila prsty jako měsíční paprsky na líce a&#160;ospale se naň usmála. Harrymu se zachvělo chřípí; rty se mu zkřivily ohyzdným úšklebkem, když šeptal: „Zítra,“ a&#160;slečna Fultonová mu víčky říkala: „Ano.“</p>
			<p class="MLP_text ParaOverride-1">„Už to mám,“ řekl Eddie. „‚Proč Vždycky Polévka Je z&#160;Rajských Jablíček?‘ Je to tak <span class="MLP_znak_kurziva_11b">hluboce</span> pravdivé, necítíte? Rajská polévka je tak <span class="MLP_znak_kurziva_11b">hrozně</span> věčná.“</p>
			<p class="MLP_text ParaOverride-1">„Chcete-li raději,“ rozlehl se hlas Harryho z&#160;předsíně, „zatelefonoval bych a&#160;drožka by přijela ke dveřím.“</p>
			<p class="MLP_text ParaOverride-1">„Ach ne. To není třeba,“ řekla slečna Fultonová a&#160;přistoupila k&#160;Bertě a&#160;podala jí tenké prsty.</p>
			<p class="MLP_text ParaOverride-1">„Sbohem. Děkuji vám srdečně.“</p>
			<p class="MLP_text ParaOverride-1">„Sbohem,“ řekla Berta.</p>
			<p class="MLP_text ParaOverride-1">Slečna Fultonová jí chvilku podržela ruku.</p>
			<p class="MLP_text ParaOverride-1">„Vaše krásná hrušeň!“ zašeptala.</p>
			<p class="MLP_text ParaOverride-1">A&#160;pak odešla a&#160;Eddie šel za ní, jako když se za šedou kočkou táhne černý kocour.</p>
			<p class="MLP_text ParaOverride-1">„Zavřu krám,“ řekl Harry nadmíru chladně a&#160;klidně.</p>
			<p class="MLP_text ParaOverride-1">„Vaše krásná hrušeň&#160;– hrušeň&#160;– hrušeň!“</p>
			<p class="MLP_text ParaOverride-1">Berta se přímo rozběhla k&#160;dlouhému oknu.</p>
			<p class="MLP_text ParaOverride-1">„Ach, co se stane teď?“ vykřikla.</p>
			<p class="MLP_text ParaOverride-1">Ale hrušeň byla krásná jako dříve a&#160;obsypaná květy a&#160;klidná.</p>
			<hr class="HorizontalRule-1"/>
			<div class="_idFootnotes">
				<div id="footnote-012" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/blaho_a_jine_povidky_008.xhtml#footnote-012-backlink">12</a>  Platí. (Fr.) <span class="MLP_znak_kurziva_9b CharOverride-2">Pozn. překl</span>.</p>
				</div>
				<div id="footnote-011" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/blaho_a_jine_povidky_008.xhtml#footnote-011-backlink">13</a>  Spjatá, důvěrně známá. (Fr.) <span class="MLP_znak_kurziva_9b CharOverride-2">Pozn. překl.</span></p>
				</div>
			</div>
		</div>
</body>
</html>