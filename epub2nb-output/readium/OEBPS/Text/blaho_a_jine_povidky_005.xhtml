<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>blaho_a_jine_povidky-2</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="blaho_a_jine_povidky-2" xml:lang="cs-CZ">
		<div class="Z-kladn--textový-r-meček">
			<p id="_idParaDest-1" class="MLP_uroven2_kapitola ParaOverride-1">Katherine Mansfieldová</p>
			<p class="MLP_text_bez1radku_-I- ParaOverride-1">Anglická spisovatelka novozélandského původu Katherine Mans­fieldová, dívčím jménem Kathleen Beauchampová, narodila se 14.&#160;října 1888 ve Wellingtonu. Byla prostřední z&#160;pěti dětí v&#160;rodině podnikavého obchodníka, jehož otec spolu se čtyřmi bratry v&#160;r. 1840 přesídlil z&#160;Anglie k&#160;protinožcům. Matka Mansfieldové pocházela z&#160;rodiny baptistických kazatelů. Na rozdíl od svého statného a&#160;drsného muže byla křehkého zdraví, citově založená, snivá a&#160;uzavřená. Více než s&#160;ní rozuměla si Katherine s&#160;babičkou, která o&#160;ni něžně pečovala až do jejího patnáctého roku.</p>
			<p class="MLP_text_-I- ParaOverride-1">Tehdy odjela Katherine spolu s&#160;oběma staršími sestrami za vzděláním do Londýna. Studovala tam v&#160;soukromém ústavu Queens College v&#160;známé lékařské ulici Harley Street. V&#160;osmnácti letech se pak vrátila do Wellingtonu. Většinou uzavřena v&#160;svém pokojíku, půl druhého roku se tam soužila steskem po Londýně a&#160;po své první lásce, nadaném novozélandském cellistovi. Ač zatím ještě kolísala mezi hudbou a&#160;literaturou, cítila se víc přitahována k&#160;slovesnému umění. Vloha zachycovat perem dojmy projevila se u&#160;ní už ve škole (první črtu otiskla v&#160;novozélandském školském časopise, když jí bylo deset let) a&#160;v&#160;Harley Street začala pod dojmem četby Oscara Wilda psát nikdy nedokončený román Juliet. Vyhoštěna z&#160;londýnských „umělých rájů“ skládala v&#160;tom nedobrovolném exilu dětské verše, pro které nenašla nakladatele, a&#160;v&#160;melbournském Native Companion otiskovala sérii feministicky laděných črt. Z&#160;podrážděné nespokojenosti s&#160;rodným prostředím ji nevytrhla ani výprava do pustých končin sopečného vnitrozemí Nového Zélandu, kam ji poslal znepokojený a&#160;bezradný otec; dojmy z&#160;této cesty do maorského území objevily se pak později v&#160;třech naturalistických črtách, které svým drsným tónem stojí v&#160;jejím díle zcela osamoceně.</p>
			<p class="MLP_text_-I- ParaOverride-1">Nakonec si Katherine vyvzdorovala na rodině dovolení vrátit se do Londýna pod záminkou, že tam bude studovat hru na cello. Ale protože mezitím došlo mezi ní a&#160;jejím romantickým idolem „Caesarem“ k&#160;roztržce, přimkla se k&#160;druhému z&#160;bratří dvojčat.</p>
			<p class="MLP_text_-I- ParaOverride-1">Za necelý rok po odjezdu z&#160;Nového Zélandu poznala, jak trpké je brát doslova wildovské „experimentování se životem“. V&#160;březnu 1909 se ze zoufalství provdala za zpěváka G. C. Bowdena, kterého nemilovala, ale u&#160;něhož se domnívala nalézt rytířskou ochranu. Den po svatbě mu utekla a&#160;s&#160;kočovnou operetou se jako sboristka potloukala po Anglii.</p>
			<p class="MLP_text_-I- ParaOverride-1">Na zprávu o&#160;sňatku přijela za ní nakvap z&#160;Wellingtonu matka a&#160;odvezla ji do bavorského kláštera. Když pak Mansfieldová zjistila, že je těhotná, odešla z&#160;kláštera do lázní Woerishofenu a&#160;tam dítě po úrazu nešťastně potratila. Pobyt v&#160;německém lázeňském penzionu mezi domorodými hosty jí poskytl látku k&#160;satirickým povídkám její první sbírky V&#160;německých lázních (In a&#160;German Pension, 1911). Jedna z&#160;povídek sem zahrnutých, Utrmácené dítě, byla volná adaptace povídky Spát, jen spát od A. P. Čechova, s&#160;jehož pracemi se v&#160;Bavorsku seznámila prostřednictvím dvou bohémských Poláků. Po návratu do Londýna debutovala woerishofenskými povídkami ve fabiánském týdeníku New Age.</p>
			<p class="MLP_text_-I- ParaOverride-1">Po krátkém manželském intermezzu s&#160;Bowdenem oddala se znovu bohémskému životu, který&#160;– po předcházející těžké operaci pobřišnice&#160;– skončil stejným hořem, jako bylo ono první hoře woerishofenské.</p>
			<p class="MLP_text_-I- ParaOverride-1">Na sklonku r. 1910 zhlédla londýnskou výstavu francouzských poimpresionistů. Ta ji podle jejího vlastního svědectví poučila o&#160;možnostech nové spisovatelské techniky; zejména pohled na obrazy Van Gogho­vy ji „vyburcoval k&#160;svobodě“. Dalším významným podnětem jí pak v&#160;nejbližších letech byl objev ruského baletu a&#160;ruských klasiků v&#160;překladech. Z&#160;letmé návštěvy Belgie a&#160;z&#160;dvojí cesty do Ženevy vznikly povídky, zřetelně naznačující nové polohy její sensibility.</p>
			<p class="MLP_text_-I- ParaOverride-1">V&#160;druhé polovině r. 1911 seznámila se Mansfieldová s&#160;tehdy dvaadvacetiletým oxfordským studujícím Johnem Middletonem Murrym, redaktorem avantgardního uměleckého časopisu The Rhythm. Když pak Murry odešel ze studií a&#160;přestěhoval se k&#160;ní, sblížili se a&#160;žili od té doby spolu; protože Mansfieldová nemohla dosáhnout rozvodu, trvalo jim léta, než uzavřeli sňatek. Zatím je čekalo období vzájemně prospěšné spolupráce při redigování Rhythmu, vystřídaného krátko­dechou Blue Review, hmotné starosti, tíživé dluhy, které jim zanechal na krku nepoctivý nakladatel, potloukání z&#160;místa na místo, bouřlivá literární přátelství, plná tragikomických omylů, ať už šlo o&#160;hornického synka, razícího nové cesty v&#160;próze, D. H. Lawrence s&#160;jeho urozenou německou ženou Friedou, nebo excentrického výtvarníka polského původu Henri Gaudier-Brzesku s&#160;jeho záhadnou družkou Sofií, nemluvě ani o&#160;takových erratických géniích s&#160;hochštaplerskými rysy, jako byl Frank Harris.</p>
			<p class="MLP_text_-I- ParaOverride-1">Koncem r. 1913 přesídlila Mansfieldová s&#160;Murrym do Paříže; tam je uvítal Francis Carco (Raoul Duquette z&#160;povídky Je ne parle pas français), se kterým se Murry znal z&#160;dřívějšího pařížského pobytu. Do dalšího roku spadá seznámení Mansfieldové s&#160;ruským emigrantem S. S. Koteljanským, seznámení, které se záhy proměnilo v&#160;pevné doživotní přátelství; později s&#160;ním překládala Čechovovu korespondenci. V&#160;r. 1915 bydlila Mansfieldová třikrát v&#160;Carcově pařížském bytě a&#160;jednou ho navštívila na frontě. Vztah mezi nimi byl pomíjivá sentimentální záležitost; nicméně zavdal Carcovi příležitost zkarikovat Mansfieldovou v&#160;románě Nevinní (Les innocents) v&#160;postavě dravé a&#160;vypočítavé anglické autorky Winnie, kterou nakonec&#160;– jako v&#160;nějaké symbolické pomstě&#160;– zaškrtí apačova milenka. Střízlivěji vylíčil Carco svá setkání s&#160;Mansfieldovou a&#160;Murrym ve vydaných vzpomínkách, zvláště v&#160;knize Umělcova bohéma (Bohème d’artiste).</p>
			<p class="MLP_text_-I- ParaOverride-1">V&#160;témž osudném roce přijel za Mansfieldovou do Londýna v&#160;novozélandském pluku její zbožňovaný jediný bratr Leslie, o&#160;šest let mladší než ona. Než narukoval na frontu do Flander, kde měl za několik dní zahynout, vzpomínali oba sourozenci po večerech v&#160;saintjohns-woodském zátiší na léta strávená ve Wellingtonu a&#160;v&#160;předměstské vesničce Karori, kde spolu vyrůstali. Z&#160;těchto rozhovorů o&#160;dětství vznikla povídka Duje vítr a&#160;náběh k&#160;první verzi povídky Preludium, původně nazvané Aloe. Zdrcena bratrovou smrtí odjela Mansfieldová do jižní Francie, nejprve do Cassis, později se usadila v&#160;blízkém Bandolu.</p>
			<p class="MLP_text_-I- ParaOverride-1">Odtamtud ji Murry v&#160;příštím roce odvezl do Cornwallu, kde byli nejprve sousedy Lawrencových, ale brzy před rozlíceným prorokem nové sexuality a&#160;nové společnosti, který v&#160;D. H. Lawrencovi stále víc přehlušoval umělce, prchli na druhou stranu poloostrova.</p>
			<p class="MLP_text_-I- ParaOverride-1">Teprve v&#160;r. 1918 jí vyšlo soukromým nákladem Preludium; kritika si tohoto povídkového skvostu téměř nepovšimla. Když se koncem předešlého roku u&#160;Mansfieldové objevily příznaky tuberkolózy, odjela do ciziny. Při návratu z&#160;Provence na vytouženou svatbu uvázla těžce nemocná tři neděle v&#160;Paříži, která byla ochromena panikou z&#160;bombardování dalekonosnými děly. Když konečně dojela do Londýna, slavila v&#160;květnu 1918 sňatek s&#160;Murrym.</p>
			<p class="MLP_text_-I- ParaOverride-1">Následovalo další putování za zdravím, nejprve do Looe v&#160;Cornwallu, potom na italskou riviéru do Ospedaletti. V&#160;té době psala pilně recenze o&#160;knihách do Athenaea, jehož redaktorem se zatím stal Murry.</p>
			<p class="MLP_text_-I- ParaOverride-1">Začínající fašistické nepokoje vypudily Mansfieldovou začátkem r.&#160;1920 z&#160;Itálie do jižní Francie, kde prožila vážnou duševní krizi. V&#160;červenci 1921 se pak odebrala do Montany ve Švýcarsku. Předtím v&#160;r.&#160;1920 jí vyšla druhá sbírka povídek Blaho (Bliss). Plodem horečné práce v&#160;blahodárném horském prostředí švýcarském byla pak většina povídek shrnutých do třetí sbírky Zahradní slavnost (The Garden Party), vydané r.&#160;1922, a&#160;načatá sbírka Hnízdo holubičí (The Dove’s Nest).</p>
			<p class="MLP_text_-I- ParaOverride-1">Začátkem r. 1922 odjela Mansfieldová na rentgenové léčení do Paříže. V&#160;červnu se vrátila do Švýcarska se zdravím ještě víc podlomeným útrapami cesty. Přestala psát, mučena pochybnostmi o&#160;hodnotě svého díla. Za této druhé krize, způsobené fyzickou vyčerpaností, trpěla nábožensko-mravními úzkostmi podobnými známému blouznivému období Gogolova života. S&#160;urputnou předsmrtnou nadějí těžkých ftiziků upjala se nakonec Mansfieldová k&#160;léčbě teozofického šarlatána Georgije Ivanovice Gurdjeva. V&#160;říjnu 1922 vstoupila do jeho ústavu ve Fontainebleau a&#160;9. ledna 1923 krátce po příjezdu Murryho tam skonala.</p>
			<p class="MLP_text_-I- ParaOverride-1">Ke třem uvedeným sbírkám, které vyšly za jejího života, připojil Murry po její smrti další dvě: Hnízdo holubičí (The Dove’s Nest, 1923; kromě šesti dokončených je tu patnáct nedokončených povídek) a&#160;Trochu dětinské (Something Childish, 1924; obsahuje většinou po­vídky a&#160;črty z&#160;období mezi sbírkami V&#160;německých lázních a&#160;Blaho, doplněné několika staršími i&#160;pozdějšími kusy). Kromě toho vydal její Básně (Poems, 1923; soubor básní, které časopisecky otiskovala většinou pod ruským pseudonymem Boris Petrovsky), dále dvojí deníkové záznamy: Deník (The Journal, 1929) a&#160;Skicář (The Scrapbook, 1939; s&#160;fragmenty a&#160;variantami črt) recenze z&#160;Athenaea v&#160;l. 1919–1920: Romány a&#160;romanopisci (Novels and Novelists, 1930), dvousvazkový výbor z&#160;korespondence Dopisy (The Letters, 1929) a&#160;samostatně ještě dopisy psané jemu: Dopisy Katherine Mansfieldové Johnu Middletonu Murrymu, 1913 až 1922 (Katherine Mansfield’s Letters to John Middleton Murry, 1913–1922; vyšlo r. 1951).</p>
			<p class="MLP_text_-I- ParaOverride-1">Nelze ani dost ocenit pietu i&#160;pečlivost, s&#160;jakou nedávno zesnulý J. M. Murry<span class="CharOverride-1"><span id="footnote-000-backlink"><a class="_idFootnoteLink _idGenColorInherit" href="../Text/blaho_a_jine_povidky_005.xhtml#footnote-000">1</a></span></span> zpřístupnil celé dílo své ženy i&#160;se zlomky, náčrty a&#160;varian­tami. Všechno to patří k&#160;sobě a&#160;doceluje obraz jejího příliš krátkého života. A&#160;co je významnější: umožňuje nám sledovat téměř krok za krokem její tvůrčí proces, její vědomé úsilí o&#160;zpodobení skutečnosti novou technikou. Nazveme si tuto techniku jakkoli (historicky patří k&#160;poimpresionismu), jejím základním rysem je snaha pokročit od pozorovatelského subjektivismu k&#160;podání objektivnímu. Snaha o&#160;pravdivost a&#160;celistvost uměleckého zpodobení života v&#160;jeho všedních projevech vychází u&#160;ní z&#160;přímo čechovovské úcty a&#160;pokory před člověkem. S&#160;Čechovem sbližoval Mansfieldovou nejen podobný osud života předčasně zmařeného zhoubnou chorobou. Cítila se k&#160;němu poutána celým svým založením, svou vnitřní čistotou, svou tolikrát zklamanou, a&#160;přece stále a&#160;přese vše doufající vírou, svým bystrým smyslem pro ironii a&#160;humor lidské komedie, zejména pak svým vroucím a&#160;šetrným soucitem s&#160;každým utrpením. Zvlášť patrné jsou tyto rysy v&#160;jejích povídkách o&#160;dětech ve světě dospělých. To si uvědomujeme na mnoha místech a&#160;nejzřetelněji snad v&#160;úvodní povídce tohoto výboru, zvané Preludium. Je to obrázek jednoho dne ze života rodiny Beauchampových a&#160;Kezia je tu sama Katherine. Jak je to na pohled prosté, ta po letech vyvolaná vzpomínka na dětská léta, strávená na Novém Zélandě. Ale co všechno se tají za tou zdánlivou prostotou, jaká hloubka citu, jaká sugestivnost v&#160;zachycení prostředí, jaká křehkost a&#160;přitom pevnost kresby.</p>
			<p class="MLP_text_-I- ParaOverride-2">Když psal před dvanácti lety anglický kritik a&#160;povídkář V. S. Pritchett o&#160;povídkovém souboru Katherine Mansfieldové, chválil její zásluhy o&#160;novou formu povídky. Mansfieldová podle něho zvláčněla povídku, zbavila ji konvencí, vypustila úvod i&#160;všelijaké švindlování, které povídku jenom zbytečně zatěžovalo. Dodejme, že takové konvence, jako byla do nedávna novost námětu, složitost zápletky, překvapivá pointa, nahradila Mansfieldová zkratkami nálad, podobnými hudebním motivům, a&#160;dramatickým uplatněním charakteristického, ostře zachyceného detailu, kolem něhož se ve skutečnosti rozvíjí děj, nejen přímo vypravovaný, ale zároveň mnohonásobně odrážený a&#160;zesilovaný sněním, kusým dialogem, vnitřním monologem jednajících postav. O&#160;klíčovém postavení Katherine Mansfieldové v&#160;rozvoji moderní povídky, jak o&#160;něm mluví Pritchett, nebude jistě sporu. O&#160;tom se, doufám, přesvědčí každý pozornější čtenář tohoto výboru.</p>
			<p class="MLP_dopis_podpis_-I- ParaOverride-1">Aloys Skoumal</p>
			<hr class="HorizontalRule-1"/>
			<div class="_idFootnotes">
				<div id="footnote-000" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/blaho_a_jine_povidky_005.xhtml#footnote-000-backlink">1</a>  Zemřel v&#160;roce 1957. <span class="MLP_znak_kurziva_9b CharOverride-2">Pozn. red.</span></p>
				</div>
			</div>
		</div>
</body>
</html>