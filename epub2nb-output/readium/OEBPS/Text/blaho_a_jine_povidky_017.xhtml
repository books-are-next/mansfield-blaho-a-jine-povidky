<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>blaho_a_jine_povidky-14</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="blaho_a_jine_povidky-14" xml:lang="cs-CZ">
		<div class="Z-kladn--textový-r-meček">
			<p id="_idParaDest-25" class="MLP_uroven2_kapitola ParaOverride-1">Guvernantka</p>
			<p class="MLP_text_bez1radku ParaOverride-1">Božínku, kdyby tak nebyla noc, říkala si. Raději by cestovala ve dne, o&#160;moc raději. Jenže ta paní v&#160;zprostředkovatelně pro vychovatelky jí řekla: „Jeďte raději večerním parníkem, a&#160;když se dostanete ve vlaku do dámského kupé, budete to mít jistější, než kdybyste přenocovala v&#160;cizím hotelu. Nevycházejte z&#160;kupé; neprocházejte se po chodbičce a&#160;hlavně, až půjdete na toaletu, zamkněte za sebou jak se patří dveře. Do Mnichova přijedete v&#160;osm hodin a&#160;do hotelu Grunewald máte, jak mi píše Frau Arnholdtová, jenom minutu. Zavede vás tam třeba nosič. Frau Arnholdtová přijede až v&#160;šest hodin večer, a&#160;tak si budete moci po cestě klidně celý den odpočinout a&#160;pocvičit se v&#160;němčině. A&#160;budete-li chtít něco pojíst, radím vám, abyste si zaskočila do nejbližšího pekařství a&#160;dala si housku s&#160;kávou. Vy jste ještě nebyla v&#160;cizině, co?“ „Ne.“ „Já svým děvčatům vždycky říkám, že lidem je lépe zprvu nedůvěřovat než důvěřovat a&#160;že je jistější hledat u&#160;nich spíše nekalé než dobré úmysly… Je to zlé, ale když my ženské se musíme umět ve světě ohánět.“</p>
			<p class="MLP_text ParaOverride-1">V&#160;dámské kabině bylo hezky. Stewardka na ni byla hodná, rozměnila jí peníze a&#160;zachumlala nohy. Ulehla na jedno tvrdé, růžově květované lehátko a&#160;pozorovala ostatní cestující ženy, jak si mile a&#160;nenuceně připínají klobouk k&#160;polštáři, zouvají boty a&#160;svlékají sukně, otvírají kufříky a&#160;rovnají v&#160;nich záhadné šustivé balíčky, a&#160;než ulehnou, jak si obvazují hlavu závojem. Tat-tat-tat&#160;– hučel neustále lodní šroub. Stewardka stáhla přes lampu zelené stínítko a&#160;usedla si ke kamnům; sukni ohrnula přes kolena a&#160;v&#160;klíně si rozložila dlouhatánské pletení. Na poličce za hlavou měla karafu, do níž byla nacpána kytice. „Cestovat, to se mi líbí,“ přemýšlela guvernantka. S&#160;úsměvem se poddávala hřejivému kolébání.</p>
			<p class="MLP_text ParaOverride-1">Když se však parník zastavil a&#160;ona vyšla na palubu v&#160;jedné ruce s&#160;cestovním košem a&#160;v&#160;druhé s&#160;přikrývkou a&#160;deštníkem, zafouklo jí pod klobouk studené větřisko. Hleděla hned vzhůru na lodní stožáry a&#160;ráhna, černající se na zeleně pableskující obloze, hned zase na šeré přístaviště, kde lelkovali nějací podivní zachumlaní lidé; šinula se dopředu s&#160;ospalým houfem, v&#160;němž kromě ní každý věděl, kam jde a&#160;co ho čeká. Obešel jí strach. Jenom trošinku&#160;– jen tolik, že zatoužila&#160;– ach, tak zatoužila, aby byl den a&#160;aby se někde poblíž ní octla ta ženská, která se na ni v&#160;kabině usmála do zrcadla, když se před ním společně česaly. „Lístky, prosím. Ukažte lístky. Připravte si lístky.“ Slézala po lodním můstku a&#160;opatrně našlapovala na paty. Tu k&#160;ní přistoupil nějaký člověk v&#160;černé kožené čepici a&#160;sáhl jí na rameno. „Kampak, slečno?“ promluvil anglicky&#160;– když má takovou čepici, bude to nejspíš průvodčí nebo přednosta. Ještě mu ani pořádně neodpověděla, a&#160;už jí chňapl po cestovním koši. „Tudy,“ křikl hrubě a&#160;pánovitě, proklestil si cestu a&#160;pustil se rázným krokem pryč od cestujících. „Vždyť já nepotřebuji nosiče.“ Protiva. „Já nepotřebuji nosiče. Já si ten koš ponesu sama.“ Rozběhla se, aby mu stačila, a&#160;byla tak rozčilená, že by byla tomu mizerovi hned ten koš vyrvala z&#160;ruky. Ale on se na nic neohlížel, uháněl dále po nástupišti a&#160;pak se pustil přes koleje. „Je to lupič.“ Když tak šlápla mezi stříbrolesklé koleje a&#160;cítila, jak jí škvára chroupá pod podešvemi, byla přesvědčena, že je to lupič. Na druhé straně za kolejemi&#160;– chvála bohu&#160;– stál vlak, na němž bylo napsáno Mnichov. Vedle velikánských ozářených vagonů se chlap zastavil. „Druhá třída?“ zeptal se neomaleně. „Ano, dámské kupé.“ Popadala dech. V&#160;prázdném voze, kde byla na okně přilepena cedulka Dames Seules<span class="CharOverride-3"><span id="footnote-035-backlink"><a class="_idFootnoteLink _idGenColorInherit" href="../Text/blaho_a_jine_povidky_017.xhtml#footnote-035">19</a></span></span>, hodil jí ten protiva do sítě cestovní koš; otevřela peněženku a&#160;hledala pro něho nějakou hodně drobnou minci. Vstoupila do vlaku a&#160;podala mu dvacet centimů. „Todle!“ rozkřikl se chlap a&#160;zakoulel očima nejprve na ni a&#160;pak na minci, potom si dal minci k&#160;nosu a&#160;přičichl k&#160;ní, jako by takový penízek jakživ neviděl, natož držel v&#160;ruce. „Stojí to frank. To přece víte. Stojí to frank. To je má taxa.“ Frank! Frank! Cožpak si o&#160;ní myslí, že mu dá frank za to, že takhle vyzrál na mladé děvče, které cestuje v&#160;noci samo? To zase ne! Sevřela peněženku pevně v&#160;ruce a&#160;dělala klidně, že ho nevidí&#160;– zadívala se na protější stěnu na panorama St. Malo a&#160;dělala, že ho neslyší. „Bodejť. Bodejť. Čtyři sous. To se mýlíte. Nate, vemte si to. Chci frank.“ Skočil na stupátko a&#160;hodil jí minci do klína. Roztřásla se strachem, zatvrdila se, sáhla zledovělou rukou po minci, sebrala ji&#160;– a&#160;sevřela v&#160;dlani. „Víc nedostanete,“ řekla. Aspoň dvě minuty cítila, jak ji veskrz probodává svým ostrým pohledem a&#160;přitom zvolna pokyvuje hlavou a&#160;stahuje koutky úst: „No, do-brá. Trrrès bien.<span class="CharOverride-3"><span id="footnote-034-backlink"><a class="_idFootnoteLink _idGenColorInherit" href="../Text/blaho_a_jine_povidky_017.xhtml#footnote-034">20</a></span></span>“ Pokrčil rameny a&#160;zmizel ve tmě. Och, to se jí ulevilo. Bylo to ale přímo hrozné! Povstala a&#160;hmátla na síť, je-li dosti pevná; přitom zahlédla v&#160;zrcadle sebe, všecku bledou a&#160;s&#160;vytřeštěnýma očima. Odmotala si cestovní závoj a&#160;rozepjala zelený plášť. „Teď už je šťastně po tom,“ řekla obličeji v&#160;zrcadle, ale měla trochu pocit, jako by byl ten obličej jaksi ustrašenější než ona.</p>
			<p class="MLP_text ParaOverride-1">Na nástupiště se už scházeli lidé. Postávali v&#160;hloučcích a&#160;hovořili spolu; podivné světlo nádražních lamp jim zbarvovalo obličej skorem do zelena. Červeně oděný chlapec přihrčel s&#160;velikánským bufetovým vozíkem, opřel se o&#160;něj, hvízdal si a&#160;švihal ubrouskem po botách. Ženská v&#160;černé alpakové zástěře tlačila před sebou trakař s&#160;polštáři, které za poplatek půjčovala. Vypadala ospale a&#160;roztržitě&#160;– jako když vozí žena v&#160;kočárku dítě&#160;– sem tam, sem tam&#160;– a&#160;dítě jí v&#160;kočárku spí. Odněkud se vyvalily kotouče bílého dýmu a&#160;vznášely se nad střechou jako kalné šlahouny. „Je to takové divné,“ přemýšlela guvernantka, „a je půlnoc.“ Vyhlížela ze svého klidného koutku a&#160;už se nebála, ale pyšnila se tím, že ten frank přece nedala. „Však já se umím bránit. Bodejť ne. Hlavní je&#160;–“ Vtom se ozval na chodbě dupot a&#160;rozjařené mužské hlasy, přerušované výbuchy smíchu. Blížili se k&#160;ní. Guvernantka se schoulila do koutku, když šli kolem čtyři mladíci v&#160;tvrdých kloboucích a&#160;nakukovali k&#160;ní dveřmi a&#160;oknem. Jeden z&#160;nich se rozchechtal a&#160;ukázal prstem na cedulku Dames Seules, a&#160;pak se všichni čtyři shýbli, aby si lépe prohlédli tu samotnou dívku v&#160;koutku. Ach jé, jsou hned ve vedlejším kupé! Slyšela je tam dupat a&#160;pak naráz ztichli; vzápětí nějaký čahoun s&#160;černým knírkem rázně otevřel její dveře. „Kdyby snad bylo slečně libo přijít k&#160;nám,“ řekl francouzsky. Viděla, jak se ostatní tlačí za ním a&#160;jak mu vykukují pod rukou a&#160;přes ramena. Seděla zpříma a&#160;klidně. „Kdyby nám slečna prokázala tu čest,“ pitvořil se čahoun. Jeden z&#160;nich se už neudržel; vyprskl v&#160;chechtot. „Slečna je vážná,“ vedl svou mladík a&#160;uklonil se jí a&#160;ušklíbl. Smekl okázale klobouk a&#160;pak se zase octla o&#160;samotě.</p>
			<p class="MLP_text ParaOverride-1">„En voiture.<span class="CharOverride-3"><span id="footnote-033-backlink"><a class="_idFootnoteLink _idGenColorInherit" href="../Text/blaho_a_jine_povidky_017.xhtml#footnote-033">21</a></span></span> En voi-ture!“ Někdo pobíhal vedle vlaku. „Kdyby už nebyla noc. Kdyby tak byla v&#160;kupé ještě nějaká ženská. Mám z&#160;těch mužských vedle strach.“ Guvernantka vyhlédla ven a&#160;spatřila svého nosiče, jak se vrací&#160;– je to on a&#160;míří k&#160;jejímu vozu s&#160;plným náručím zavazadel. Ale&#160;– ale copak to dělá? Vráží nehtem u&#160;palce pod cedulku Dames Seules, slupuje ji a&#160;pak odstupuje a&#160;hledí po očku na ni, zatím co se po vysokém stupátku dere nahoru nějaký stařec, zahalený do vlněného cestovního šátku. „Tohle je přece dámské kupé.“ „Ale kdepak, mademoiselle, to se mýlíte. Ba ne, určitě ne. Merci, monsieur.<span class="CharOverride-3"><span id="footnote-032-backlink"><a class="_idFootnoteLink _idGenColorInherit" href="../Text/blaho_a_jine_povidky_017.xhtml#footnote-032">22</a></span></span>“ „En voi-ture!“ Ostré zahvízdnutí! Nosič vítězoslavně odešel a&#160;vlak se rozjel. Na chvíli se jí zakalily oči slzami a&#160;skrze ně viděla, jak si stařec odmotává s&#160;krku šálu a&#160;rozvazuje cípy trikotové čepice. Vypadá velmi staře. Aspoň tak na devadesát. Má šedivé kníry, modrá očka za mohutnými zlatými okuláry a&#160;růžové vrásčité tváře. Hezký obličej&#160;– a&#160;tak roztomile se uklání a&#160;říká zadrhávanou franštinou: „Nepřekážím vám snad, mademoiselle? Neměl bych to všechno raději sundat ze sítě a&#160;najít si jiné kupé?“ Cože, ten dědoušek že by se měl s&#160;těmi těžkými krámy vléci jen proto, že by se jí… „Ne, to nevadí. Vždyť mi vůbec nepřekážíte.“ „Ó, vřelé díky!“ Posadil se naproti ní, rozepjal si pelerínu ohromného zimníku a&#160;shodil ji s&#160;ramen.</p>
			<p class="MLP_text ParaOverride-1">Vlak jako by byl rád, že vyjel z&#160;nádraží. Mohutným rozmachem se rozehnal do tmy. Otřela si kousek okna rukavicí, ale nic neviděla&#160;– jenom strom, rozvitý jako černý vějíř, chuchvalec světel, velebný a&#160;mocný obrys kopce. Ve vedlejším kupé se dali mladíci do zpěvu: „Un, deux, trois.<span class="CharOverride-3"><span id="footnote-031-backlink"><a class="_idFootnoteLink _idGenColorInherit" href="../Text/blaho_a_jine_povidky_017.xhtml#footnote-031">23</a></span></span>“ Zpívali z&#160;plných plic stále dokola jednu písničku.</p>
			<p class="MLP_text ParaOverride-1">„Být sama, ani usnout bych si netroufala,“ říkala si. „Za nic bych nedala nohy na sedadlo, ba ani klobouk bych nesundala.“ Žaludek se jí z&#160;toho zpěvu divně zatetelil; schoulila se, aby to zaplašila, ruce zkřížila pod pelerínou a&#160;byla opravdu ráda, že má u&#160;sebe v&#160;kupé toho starce. Opatrně, aby to sám nezahlédl, pokukovala zpod dlouhých řas po něm. Sedí náramně zpříma, prsa vypjatá, kolena pevně u&#160;sebe a&#160;čte německé noviny. Proto mluví tak směšně francouzsky. Je to Němec. Nejspíše nějaký oficír&#160;– plukovník nebo generál&#160;– ovšem bývalý, teď už ne; je na to tuze starý. Na svůj věk vypadá štramácky. V&#160;černé kravatě má zapíchnutou perlovou jehlici a&#160;na malíčku má prsten s&#160;tmavočerným drahokamem; z&#160;kapsy dvouřadové kazajky mu čouhá cípek bílého hedvábného kapesníku. Celkem docela hezký na pohled. Starci bývají takoví strašní. To jejich nesnesitelné třesení&#160;– nebo zas tolik kašlou a&#160;podobně. Ale to jen když nemají kníry&#160;– to je to&#160;– a&#160;pak, on má takové růžové tvářinky a&#160;takové bělouč­ké vousy. Německé noviny spadly na zem a&#160;stařec se s&#160;roztomilou zdvořilostí naklonil k&#160;ní: „Umíte německy, mademoiselle?“&#160;– „Ja, ein wenig, mehr als französisch,<span class="CharOverride-3"><span id="footnote-030-backlink"><a class="_idFootnoteLink _idGenColorInherit" href="../Text/blaho_a_jine_povidky_017.xhtml#footnote-030">24</a></span></span>“ řekla guvernantka a&#160;tmavý ruměnec jí polil tváře, až jí modré oči od toho téměř zčernaly. „Ach, so!<span class="CharOverride-3"><span id="footnote-029-backlink"><a class="_idFootnoteLink _idGenColorInherit" href="../Text/blaho_a_jine_povidky_017.xhtml#footnote-029">25</a></span></span>“ Stařec se blahosklonně uklonil. „Snad vám tedy bude libo prohlédnout si nějaké obrázkové časopisy.“ Stáhl se svitku časopisů gumovou pásku a&#160;podal jí je. „Děkuji vám pěkně.“ Ráda se dívám na obrázky, dodala, ale nejprve si sundá klobouk a&#160;stáhne rukavice. Vstala, vytáhla jehlici z&#160;hnědého slaměného klobouku a&#160;uložila jej pěkně do sítě vedle cestovního koše, stáhla hnědé kozinkové rukavičky, svinula je do klubíčka a&#160;pro jistotu je položila do klobouku; potom se zase posadila, tentokrát už pohodlněji; nohy přehodila přes sebe a&#160;do klína si položila časopisy. Jak vlídně pozoruje ten stařec z&#160;koutku její holé ručky při obracení velkých bílých listů, jak vlídně pozoruje její rty, když si sama pro sebe slabikuje dlouhá slova, jak utkvívá zrakem na jejích vlasech, které přímo září světlem. Ach, žel, jak truchlivé, když má guvernantka vlasy, které člověku připomínají pomeranče a&#160;měsíčky a&#160;meruňky, trojbarevné kočky a&#160;šampaňské víno. To si snad ten stařec myslí, když tak na ni stále upřeně zírá, a&#160;snad taky to, že ani ty tmavé ošklivé šaty nemohou zastřít její hebkou krásu. Snad je ten ruměnec, který mu zkrápí líce a&#160;rty, ruměnec zuřivého vzteku nad tím, že takové mladičké útlé stvoření cestuje v&#160;noci samo a&#160;beze vší ochrany. Kdoví, nešeptá-li si s&#160;německou přecitlivělostí: „Ja, es ist eine Tragödie!<span class="CharOverride-3"><span id="footnote-028-backlink"><a class="_idFootnoteLink _idGenColorInherit" href="../Text/blaho_a_jine_povidky_017.xhtml#footnote-028">26</a></span></span> Kéž bych tak byl dědečkem té holčičky.“</p>
			<p class="MLP_text ParaOverride-1">„Děkuji vám pěkně. Byly velmi zajímavé.“ Usmála se mile, když mu podávala časopisy zpátky. „Ale vy umíte skvěle německy,“ řekl stařec. „To jste už jistě byla v&#160;Německu?“ „Ba ne, tentokrát jsem v&#160;Německu po prvé“&#160;– zarazila se, pak pokračovala&#160;– „vůbec jsem po prvé v&#160;cizině.“ „Ale jděte! To se divím. Měl jsem, abych tak řekl, dojem, že jste zvyklá hodně cestovat.“ „No, jak se to vezme&#160;– projezdila jsem kus Anglie a&#160;jednou jsem si zajela do Skotska.“ „Tak? Já jsem byl také kdysi v&#160;Anglii, ale anglicky jsem se nenaučil.“ Vztyčil jednu ruku a&#160;se smíchem zavrtěl hlavou. „Kdepak, bylo to tuze těžké… Audujúdú? Plíz vič iz ze vej tu Léster skvér.<span class="CharOverride-3"><span id="footnote-027-backlink"><a class="_idFootnoteLink _idGenColorInherit" href="../Text/blaho_a_jine_povidky_017.xhtml#footnote-027">27</a></span></span>“ Zasmála se s&#160;ním. „Cizinci, ti po každé říkají…“ Hezkou chvíli o&#160;tom hovořili. „Ale Mnichov se vám bude líbit,“ řekl stařec. „Mnichov je nádherné město. Muzea, galerie, obrazárny, krásné budovy a&#160;obchody, koncerty, divadla, restaurace&#160;– to všechno je v&#160;Mnichově. Procestoval jsem už mockrát celou Evropu, ale vždycky se zas vracím do Mnichova. Tam něco užijete.“ „Ale já v&#160;Mnichově nezůstanu,“ řekla guvernantka a&#160;nesměle dodala: „Nastoupím jako guvernantka v&#160;rodině jednoho doktora v&#160;Augšpurku.“ „A&#160;ták!“ Augšpurk, ten zná. Augšpurk&#160;– ten&#160;– no, zkrátka není hezký. Pořádné průmyslové město. Ale když ještě nikdy v&#160;Německu nebyla, i&#160;tam třeba najde něco zajímavého. „O&#160;tom jsem přesvědčena.“ „Ale škoda, že si neprohlédnete před odjezdem Mnichov. Měla byste si vzít po cestě menší dovolenou“&#160;– usmál se&#160;– „a načerpat příjemné vzpomínky.“ „To by, bohužel, nešlo,“ zavrtěla guvernantka hlavou a&#160;náhle zvážněla a&#160;zchladla. „A&#160;taky když je člověk sám…“ Ano, chápe. I&#160;on sklonil vážně hlavu. Potom se odmlčeli. Vlak rachotil vpřed a&#160;nastavoval kopcům a&#160;dolinám svou tmavou planoucí hruď. V&#160;kupé bylo teplo. Jako by splývala s&#160;tím temným chvatem a&#160;dala se unášet stále dál a&#160;dál. Ozývaly se šelesty; kroky na chodbě, bouchání dveří při otvírání a&#160;zavírání&#160;– šepot&#160;– hvízdání… Potom se do okna zabodly dlouhé jehlice deště… Ale co na tom… je to venku… však má deštník… našpulila rty, povzdechla, rozevřela ruce a&#160;zase je sevřela a&#160;tvrdě usnula.</p>
			<p class="MLP_text_bez1radku_-12-0- ParaOverride-1">„Pardon! Pardon!“ Dveře u&#160;kupé se prudce zasunuly, až se vzbudila. Copak se stalo? Někdo tam přišel a&#160;zase odešel. Stařec seděl v&#160;svém koutě ještě toporněji, ruce měl v&#160;kapsách kabátu a&#160;mračil se až hrůza. „Chachacha!“ doléhalo z&#160;vedlejšího kupé. V&#160;rozespalosti si sáhla na vlasy, aby se přesvědčila, že to není sen. „Hanba,“ zabručel stařec spíše pro sebe než k&#160;ní. „Klackové neomalení. Obávám se, milostivá slečno, že vás vytrhli ze spaní, když sem tak vpadli.“ Vlastně ani ne. Právě procítala. Vytáhla stříbrné hodinky a&#160;podívala se, kolik je. Půl páté. Studené modré světlo zalévalo tabulky v&#160;okně. Když si kousek skla otřela, zahlédla strakatinu polí, shromáždění bílých domků jako hříbky, silnici vroubenou topoly „jako na obrázku“, stuhu řeky. Hezké! Hezké a&#160;tak docela jinačí! I&#160;ty růžové mráčky na obloze vypadají cizokrajně. Bylo zima, ale zase ne tolik, jak dělala; mnula si ruce a&#160;tetelila se a&#160;samým blahem si přitahovala límec na plášti.</p>
			<p class="MLP_text ParaOverride-1">Vlak zpomaluje. Lokomotiva pronikavě píská. Přijíždějí do nějakého města. Za oknem uplývají už vyšší domy, růžové a&#160;žluté, se zelenými víčky uzamčenými tvrdým spánkem, hlídané topoly, které se v&#160;modrém vzduchu zachvívají, jako by napjatě poslouchaly. V&#160;jednom domě rozevírá nějaká žena okenice, vykládá z&#160;okna červenobílý kanafas a&#160;kouká na vlak. Bledá černovláska s&#160;bílým vlňákem přes ramena. Ve dveřích i&#160;v&#160;oknech spících domů se objevují další ženy. Tu jde ovčí stádo. Ovčák má na sobě modrou kazajku a&#160;na nohou špičaté dřeváky. Hle! Hle, ty květiny&#160;– a&#160;prosím, hned u&#160;nádraží! Ušlechtilé růže jako kytice družiček na svatbě, bílé pelargonie, růžové voskovky, jaké člověk doma nikde neuvidí, leda ve skleníku. Vlak stále více zpomaluje. Nějaký člověk kropí konví nástupiště. „A-a-a-a-á!“ Někdo běží a&#160;mává rukama. Ze zasklených nádražních dveří se kolébá rozložitá tlustá ženská s&#160;mísou jahod. Má žízeň! Ach, takovou žízeň! „A-a-a-a-á!.“ Ten člověk už zase běží zpátky. Vlak zastavuje.</p>
			<p class="MLP_text ParaOverride-1">Stařec se zavinul do svrchníku, vstal a&#160;usmál se na ni. Řekl něco tlumeně, čemu nerozuměla, ale když vycházel z&#160;kupé, oplatila mu úsměv. Když byl pryč, guvernantka se na sebe znovu podívala do zrcadla a&#160;oprášila a&#160;uhladila se právě tak zkušeně a&#160;pečlivě jako každá jiná dívka, která je už dosti stará na cestování a&#160;nemá nikoho, kdo by ji ubezpečil, že „to vzadu má docela dobré“. Žízeň, žízeň! Vzduch přímo čpěl vodou. Spustila okno a&#160;tlustá ženská šla zrovna jakoby schválně kolem a&#160;podávala jí mísu jahod. „Nein, danke,<span class="CharOverride-3"><span id="footnote-026-backlink"><a class="_idFootnoteLink _idGenColorInherit" href="../Text/blaho_a_jine_povidky_017.xhtml#footnote-026">28</a></span></span>“ řekla guvernantka a&#160;prohlížela si velké jahody na lesklém listí. „Wieviel?<span class="CharOverride-3"><span id="footnote-025-backlink"><a class="_idFootnoteLink _idGenColorInherit" href="../Text/blaho_a_jine_povidky_017.xhtml#footnote-025">29</a></span></span>“ zeptala se tlusté ženské, když se šinula dále. „Dvě marky padesát, Fräulein.“ „Pane na nebi!“ Odešla od okna a&#160;posadila se do koutka; na chvíli nadobro vystřízlivěla. Půl anglické koruny. „Hó-í!“ zaječel vlak a&#160;chystal se znovu vyrazit. Snad neodjedou bez toho starce. Ach, je už bílý den&#160;– je tak krásně&#160;– jen kdybych neměla takovou žízeň. Kdepak je ten stařec&#160;– aha&#160;– už je tady&#160;– když zavíral dveře, zaculila se naň zamilovaně jako na starého známého; pak se otočil a&#160;zpod peleríny vyňal košík jahod. „Snad mi slečna prokáže tu čest a&#160;přijme ode mne tyhle…“ „Co, ty že jsou pro mne?“ Ucouvla a&#160;vztáhla ruce, jako by se jí chystal položit do klína toulavé kotě.</p>
			<p class="MLP_text ParaOverride-1">„Samozřejmě, že pro vás,“ řekl stařec. „Já už dvacet let nemám na jahody dost kuráže.“ „Ach, srdečné díky. Danke bestens,“ soukala ze sebe, „sie sind so sehr schön!<span class="CharOverride-3"><span id="footnote-024-backlink"><a class="_idFootnoteLink _idGenColorInherit" href="../Text/blaho_a_jine_povidky_017.xhtml#footnote-024">30</a></span></span>“ „Snězte je a&#160;uvidíte,“ řekl stařec a&#160;tvářil se, jako by byl mile potěšen. „A&#160;vy si nevezmete ani jednu?“ „Ne, ne, ne.“ Guvernantčina ruka s&#160;roztomilou bojácností váhala. Jahody byly tak veliké a&#160;šťavnaté, že musela do každé kousnout dvakrát&#160;– šťáva jí stékala po prstech&#160;– a&#160;teprve když tak chrupala ty jahody, představovala si starce jako dědečka. Jaký by byl z&#160;něho znamenitý dědeček! Jako z&#160;nějakého románu!</p>
			<p class="MLP_text ParaOverride-1">Vyšlo slunce, růžové mráčky na obloze, jahodové mráčky se rozplynuly v&#160;modři. „Jsou dobré?“ zeptal se jí stařec. „Jsou tak dobré, jak vypadají?“</p>
			<p class="MLP_text ParaOverride-1">Když je dojedla, bylo jí, jako by ho znala už léta. Vyprávěla mu o&#160;Frau Arnholdtové a&#160;o&#160;tom, jak dostala to místo. Jestlipak zná hotel Grunewald? Frau Arnholdtová přijede až večer. Poslouchal ji a&#160;poslouchal, až znal všechno tak podrobně jako ona, a&#160;nakonec řekl&#160;– nedíval se přitom na ni, jenom si mnul o&#160;sebe dlaně v&#160;hnědých švédských jelenicích: „Tak si myslím, jestli byste nechtěla, abych vám dnes ukázal kousek Mnichova. Nic zvláštního&#160;– snad jenom obrazárnu a&#160;Englischer Garten. Vždyť by to byla věčná škoda zůstat přes celý den v&#160;hotelu, a&#160;bylo by to také drobet nepříjemné… když to tam neznáte. Nicht wahr?<span class="CharOverride-3"><span id="footnote-023-backlink"><a class="_idFootnoteLink _idGenColorInherit" href="../Text/blaho_a_jine_povidky_017.xhtml#footnote-023">31</a></span></span> Vrátila byste se tam brzy odpoledne, a&#160;kdybyste chtěla, třeba ještě dřív, a&#160;způsobila byste starému člověku velikánskou radost.“</p>
			<p class="MLP_text ParaOverride-1">Sotvaže svolila, poděkoval jí a&#160;hned spustil o&#160;svých cestách po Turecku a&#160;o&#160;růžovém oleji&#160;– a&#160;tak si teprve za hodnou chvíli zaraženě řekla, zdali nechybila. Vždyť ho vlastně ani nezná. Ale on je tak starý a&#160;byl na ni náramně hodný&#160;– zvláště s&#160;těmi jahodami… Kdyby odmít­la, jakpak mu to vysvětlí, a&#160;pak, je to jaksi doopravdy její poslední den, kdy může ještě něco užít. „Nechybila jsem? Opravdu ne?“ Do dlaní jí skanul teplý a&#160;chvějivý paprsek a&#160;spočinul na nich. Stařec se vytasil s&#160;návrhem: „Kdybych vás tak směl doprovodit až do hotelu a&#160;potom v&#160;deset za vámi zase přijít.“ Vytáhl notes a&#160;podal jí navštívenku. „Herr Regierungsrat…<span class="CharOverride-3"><span id="footnote-022-backlink"><a class="_idFootnoteLink _idGenColorInherit" href="../Text/blaho_a_jine_povidky_017.xhtml#footnote-022">32</a></span></span>“ Takový hodnostář! To tedy nebude nic zlého! Teprve potom se guvernantka oddala vzrušení nad tím, že je skutečně v&#160;cizině, vyhlížela ven z&#160;okna a&#160;četla cizokrajné reklamy a&#160;dala si vyprávět o&#160;stanicích, do nichž přijížděli&#160;– a&#160;tak se nechala obskakovat a&#160;bavit tím dědouškem&#160;– až přijeli do Mnichova na Hauptbahnhof. „Nosič! Nosič!“– Vyhledal jí nosiče, několika slovy zařídil odvezení svých zavazadel, vyvedl ji nepřehledným davem po běloučkém schodišti ven z&#160;nádraží na bílou silnici k&#160;hotelu. Podal o&#160;ní řediteli hotelu vysvětlení, jako by to bylo všechno samozřejmé, a&#160;potom spočinula její ručka na chvíli v&#160;jeho hnědých jelenicích. „V&#160;deset se pro vás zastavím.“ A&#160;už byl pryč.</p>
			<p class="MLP_text ParaOverride-1">„Tudy, Fräulein,“ řekl pikolík, který vykukoval za ředitelovými zády a&#160;mohl na té podivné dvojici oči nechat, šla za ním dvě řady schodů do tmavé ložnice. Praštil cestovním košem na zem a&#160;s&#160;řinkotem vytáhl zaprášenou roletu. Fuj, takový ohyzdný, studený pokojík&#160;– a&#160;ten obrovský nábytek! Tam že by měla pobýt celý den! „To objednala Frau Arnholdtová tento pokoj?“ zeptala se guvernantka. Pikolík na ni podivně čuměl, jako by mu byla k&#160;smíchu. Našpulil rty, jako by chtěl hvízdnout, potom si to však rozmyslil. „Gewiss<span class="CharOverride-3"><span id="footnote-021-backlink"><a class="_idFootnoteLink _idGenColorInherit" href="../Text/blaho_a_jine_povidky_017.xhtml#footnote-021">33</a></span></span>,“ řekl. Ale pročpak nejde. Proč na ni tak čumí? „Gehen Sie,“ řekla guvernantka s&#160;anglicky mrazivou prostoduchostí. Očka jako rozinky div se mu nevyloupla z&#160;těstových lící. „Gehen Sie sofort,<span class="CharOverride-3"><span id="footnote-020-backlink"><a class="_idFootnoteLink _idGenColorInherit" href="../Text/blaho_a_jine_povidky_017.xhtml#footnote-020">34</a></span></span>“ opakovala ledově. U&#160;dveří se otočil. „A&#160;co až přijde ten pán, mám ho zavést na­horu?“</p>
			<p class="MLP_text_bez1radku_-12-0- ParaOverride-1">Nad bílými ulicemi bělostné, stříbrem lemované mráčky&#160;– a&#160;všude slunce. Na kozlících bachratých kočárů přebachratí vozkové, směšné ženské v&#160;kulatých kloboucích čistí tramvajové koleje; lidé se smějí a&#160;šťouchají do sebe; po obou stranách na ulicích stromy a&#160;všude, kam se člověk podívá, velikánské vodotrysky; smích se rozléhá s&#160;chodníků, z&#160;prostředku ulic i&#160;z&#160;otevřených oken. A&#160;vedle ní kráčí její dědeček, který ji požádal, aby se mu ten den věnovala, ještě krásněji ulízaný než dříve, v&#160;jedné ruce se svinutým deštníkem a&#160;místo hnědých rukavic má žluté. Měla chuť rozběhnout se, zavěsit se mu pod paží, měla každou chvíli chuť vykřiknout: „Ach, jsem tak hrozně šťastna!“ Vodil ji přes ulici, a&#160;dokud si „prohlížela“, zůstával stát, měřil ji rozzářeným vlídným pohledem a&#160;říkal: „Jak je vám, prosím, libo.“ V&#160;jedenáct hodin dopoledne snědla dvě klobásy a&#160;dvě čerstvé bílé žemle a&#160;ze sklenice jako váza upila trochu piva, o&#160;němž jí tvrdil, že neopíjí a&#160;že vůbec není jako anglické. Potom se svezli drožkou a&#160;za nějakou čtvrthodinu zhlédla jistě na tisíce nádherných klasických obrazů! „Až budu sama, budu muset o&#160;nich přemýšlet…“ Ale když vyšli z&#160;obrazárny, pršelo. Dědoušek roztáhl deštník a&#160;držel jej nad guvernantkou. Vydali se na oběd do restaurace, šla blizounko vedle něho, aby měl také něco z&#160;deštníku. „Půjde to snáze, Fräulein,“ prohodil suše, „když mě vezmete pod paží. V&#160;Německu je to ostatně zvykem.“ Vzala ho tedy pod paží a&#160;on jí ukazoval slavné sochy s&#160;takovým zájmem, že nadobro zapomněl sklopit deštník ještě dávno po tom, co přestalo pršet.</p>
			<p class="MLP_text ParaOverride-1">Po obědě si šli do kavárny poslechnout cikánskou hudbu, ale jí se to vůbec nelíbilo. Fí! byli tam takoví hrozní mužští s&#160;vejčitými hlavami a&#160;se šrámy na tvářích; otočila si tedy raději židli, podepřela si rozpálené líce do dlaní a&#160;hleděla na svého starého známého… Potom si zašli do Englischer Garten.</p>
			<p class="MLP_text ParaOverride-1">„Kolikpak je asi hodin,“ otázala se guvernantka. „Zastavily se mi hodinky. Včera večer jsem si je zapomněla ve vlaku natáhnout. Viděli jsme toho tolik, že už bude jistě hodně pozdě.“ „Pozdě!“ Stoupl si před ni a&#160;vrtěl hlavou tak nějak, že jí to už začínalo být povědomé. „Tak to jste vlastně ještě nic neužila. Pozdě! Vždyť jsme ještě neměli zmrzlinu.“ „Ach, já jsem toho užila tolik, že to ani neumím povědět,“ vyhrkla stísněně. „Bylo to báječné! Jenže v&#160;šest hodin má být v&#160;hotelu Frau Arnholdtová a&#160;já tam musím být už v&#160;pět.“ „To také budete. Jen co si sníme zmrzlinu, posadím vás do drožky a&#160;dojedete tam jako nic.“ Znovu se rozveselila. Čokoládová zmrzlina se rozplývala&#160;– rozplývala v&#160;hlubokých doušcích. Po ubruse rejdily stíny stromů a&#160;guvernantka seděla šťastně obrácena zády k&#160;vyřezávaným pendlovkám, které ukazovaly půl sedmé. „Na mou věru,“ řekla vážně guvernantka, „tohle byl nejšťastnější den mého života. O&#160;takovém dni se mi ani nezdálo.“ Navzdory zmrzlině háralo v&#160;ní dětinské srdce láskou k&#160;tomu dědečkovi z&#160;pohádky.</p>
			<p class="MLP_text ParaOverride-1">A&#160;tak vyšli ze zahrady a&#160;kráčeli dlouhou alejí. Den byl už téměř na sklonku. „Vidíte tam to velké stavení naproti?“ řekl stařec. „Třetí poschodí&#160;– tam bydlím. Já a&#160;stará posluhovačka, která mi hospodaří.“ To ji velmi zaujalo. „Než vám seženu drožku, neprohlédla byste si laskavě mou malou domácnost, a&#160;dovolila byste mi, abych vám věnoval lahvičku růžového oleje, o&#160;němž jsem vám vyprávěl ve vlaku? Na památku.“ „Mileráda. Mládenecký byt jsem jaktěživa neviděla,“ zasmála se guvernantka.</p>
			<p class="MLP_text ParaOverride-1">Na chodbě byla úplná tma. „Ach, má hospodyně mi asi šla koupit kuře. Hned to bude.“ Otevřel dveře a&#160;pustil ji napřed. Drobet plaše, ale zvědavě vešla do divného pokoje. Nevěděla, co má říci. Hezký nebyl. Byl po jedné stránce ošklivý&#160;– ale přitom úpravný a&#160;pro takového starce, zdálo se jí, velmi útulný. „No, copak mu říkáte?“ Poklekl a&#160;vyňal z&#160;kredence okrouhlý podnos s&#160;dvěma růžovými sklenicemi a&#160;štíhlou růžovou lahví. „Za ním jsou ještě dvě ložničky,“ řekl rozjařeně, „a kuchyně. Stačí, co?“ „Ó, to úplně stačí.“ „A&#160;kdybyste se někdy octla v&#160;Mnichově a&#160;chtěla tu nějaký den pobýt&#160;– máte tu vždycky pro sebe hnízdečko&#160;– kuřecí křidýlko se salátem a&#160;starouška, který vás, milá slečinko, ještě mnohokrát milerád pohostí!“ Vyňal zátku z&#160;láhve a&#160;nalil do obou růžových sklenic vína. Ruka se mu třásla a&#160;víno se rozlilo po podnose. V&#160;pokoji bylo tichoučko. Guvernantka pronesla: „Už bych měla, myslím, jít.“ „Ale než odejdete, vypijte laskavě se mnou skleničku vína&#160;– jenom jednu!“ řekl stařec. „Ne, to rozhodně ne. Já víno vůbec nepiji. Já&#160;– já jsem totiž slíbila, že se vína a&#160;jiných takových nápojů ani nedotknu.“ A&#160;třebas žebronil a&#160;jí se zdálo, že je to od ní hrozně neslušné, zvlášť když si to zřejmě tolik bere k&#160;srdci, nedala si říci. „Prosím pěkně, ne.“ „Tak se tedy laskavě posaďte na pět minut na pohovku a&#160;dovolte, abych se napil na vaše zdraví.“ Guvernantka usedla na krajíček červeného plyšového otomanu a&#160;on se posadil vedle ní a&#160;jedním douškem vypil víno na její zdraví. „Byla jste dnes opravdu šťastna?“ otázal se jí stařec a&#160;přitočil se tak zblízka k&#160;ní, že cítila, jak mu křečovitě škube koleno. Než mu mohla odpovědět, už ji držel za ruce. „A&#160;dáte mi, prosím, hubičku, než odejdete?“ zeptal se jí a&#160;přitáhl ji ještě úže k&#160;sobě.</p>
			<p class="MLP_text ParaOverride-1">Je to sen! To není pravda. To už není ten dřívější stařec. Ach, hrůza! Guvernantka naň zírala všechna poděšena. „Ne, ne, ne,“ jektala a&#160;vydírala se mu z&#160;rukou. „Jednu hubičku. Hubičku. Copak je to? Jenom hubičku, milá slečinko. Hubičku.“ Natahoval k&#160;ní obličej a&#160;na rtech měl necudný úsměv; a&#160;jak mu svítila přes brejle modrá očka! „Za nic ne&#160;– za nic ne. Jak můžete být takový!“ Vymrštila se, ale on ji pevně držel ke zdi a&#160;mačkal ji celým svým tuhým starým tělem a&#160;škubajícím kolenem, a&#160;třebaže kroutila všecka bez sebe hlavou na obě strany, přece ji políbil na ústa. Na ústa! Kde ji dosud kromě nejbližších příbuzných živá duše nepolíbila…</p>
			<p class="MLP_text ParaOverride-1">Utíkala a&#160;utíkala po ulici, až přišla na širokou třídu s&#160;tramvajemi, kde stál uprostřed jako automat strážník. „Chtěla bych tramvají na Hauptbahnof,“ štkala guvernantka. „Fräulein?“ Zalomila před ním rukama. „Hauptbahnhof. Támhle&#160;– támhle je zrovna jedna,“ a&#160;zatím co se za ní zkoprněle díval, dívka s&#160;kloboukem na stranu, plačící bez kapesníku, vyskočila do tramvaje&#160;– a&#160;neviděla, jak se průvodčí zamračil, a&#160;neslyšela, jak o&#160;ní nějaká hochwohlgebildete Dame<span class="CharOverride-3"><span id="footnote-019-backlink"><a class="_idFootnoteLink _idGenColorInherit" href="../Text/blaho_a_jine_povidky_017.xhtml#footnote-019">35</a></span></span> hovoří se svou pohoršenou známou. Vrávorala a&#160;usedavě plakala, naříkala a&#160;tiskla si ruce na ústa. „Ona byla u&#160;zubaře,“ vypískla tlustá stařena, tak prostoduchá, že nebyla ani schopna zlomyslnosti. „Na, sagen Sie mal,<span class="CharOverride-3"><span id="footnote-018-backlink"><a class="_idFootnoteLink _idGenColorInherit" href="../Text/blaho_a_jine_povidky_017.xhtml#footnote-018">36</a></span></span> takové bolení zubů! Vždyť jí chudince nezůstal ani zub v&#160;ústech.“ A&#160;tramvaj zatím uháněla a&#160;řinčela světem plným starců se škubajícími koleny.</p>
			<p class="MLP_text_bez1radku_-12-0- ParaOverride-1">Když se guvernantka dostala do vestibulu hotelu Grunewald, stál u&#160;stolu týž pikolík, který přišel ráno do jejího pokoje, a&#160;utíral plný podnos sklenic. Při pohledu na guvernantku jako by ho zaplavilo záhadné radostné uspokojení. Nemohl se její otázky ani dočkat; odpovídal zčerstva a&#160;úslužně: „Ano, Fräulein, ta dáma tu byla. Řekl jsem jí, že jste sem přijela, ale hned zase jste s&#160;nějakým pánem odešla. Ptala se mne, kdy se vrátíte&#160;– ale já jsem to ovšem nevěděl. Potom šla za ředitelem.“ Vzal se stolu sklenici, zdvihl ji proti světlu, přimhouřil jedno oko a&#160;podíval se na ni a&#160;jal se ji cípem zástěry utírat. „…?“ „Jak račte, Fräulein? Ach ne, Fräulein. Ředitel jí také nemohl říci nic&#160;– pranic.“ Zavrtěl hlavou a&#160;usmál se na vyleštěnou sklenici. „A&#160;kde je ta dáma?“ zeptala se guvernantka a&#160;roztřásla se tak prudce, že si musela přidržet na ústech kapesník. „Vím já?“ křikl pikolík, a&#160;jak se kolem ní skokem vrhl na nového zákazníka, bušilo mu srdce tak prudce do žeber, že se div nezachechtal. „Tu máš, tu máš!“ říkal si. „Dobře jí tak!“ Hodil si kufr nového hosta na záda&#160;– hop!&#160;– jako by byl obr a&#160;ten kufr pouhé pírko, a&#160;znovu se v&#160;duchu mazlil s&#160;guvernantčinými slovy: „Gehen Sie! Gehen Sie sofort. Bodejť! Bodejť!“ hulákal si sám pro sebe.</p>
			<hr class="HorizontalRule-1"/>
			<div class="_idFootnotes">
				<div id="footnote-035" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/blaho_a_jine_povidky_017.xhtml#footnote-035-backlink">19</a>  Jen pro dámy. (Fr.) <span class="MLP_znak_kurziva_9b CharOverride-2">Pozn. překl.</span></p>
				</div>
				<div id="footnote-034" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/blaho_a_jine_povidky_017.xhtml#footnote-034-backlink">20</a>  Dobrá. (Fr.) <span class="MLP_znak_kurziva_9b CharOverride-2">Pozn. překl</span>.</p>
				</div>
				<div id="footnote-033" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/blaho_a_jine_povidky_017.xhtml#footnote-033-backlink">21</a>  Nastupovat. (Fr.) <span class="MLP_znak_kurziva_9b CharOverride-2">Pozn. překl.</span></p>
				</div>
				<div id="footnote-032" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/blaho_a_jine_povidky_017.xhtml#footnote-032-backlink">22</a>  Děkuji, pane. (Fr.) <span class="MLP_znak_kurziva_9b CharOverride-2">Pozn. překl</span>.</p>
				</div>
				<div id="footnote-031" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/blaho_a_jine_povidky_017.xhtml#footnote-031-backlink">23</a>  Ráz, dva, tři. (Fr.) <span class="MLP_znak_kurziva_9b CharOverride-2">Pozn. překl</span>.</p>
				</div>
				<div id="footnote-030" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/blaho_a_jine_povidky_017.xhtml#footnote-030-backlink">24</a>  Ano, trochu, víc než francouzsky. (Něm.) <span class="MLP_znak_kurziva_9b CharOverride-2">Pozn. překl.</span></p>
				</div>
				<div id="footnote-029" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/blaho_a_jine_povidky_017.xhtml#footnote-029-backlink">25</a>  A tak. (Něm.) <span class="MLP_znak_kurziva_9b CharOverride-2">Pozn. překl.</span></p>
				</div>
				<div id="footnote-028" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/blaho_a_jine_povidky_017.xhtml#footnote-028-backlink">26</a>  Ano, je to tragédie. (Něm.) <span class="MLP_znak_kurziva_9b CharOverride-2">Pozn. překl</span>.</p>
				</div>
				<div id="footnote-027" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/blaho_a_jine_povidky_017.xhtml#footnote-027-backlink">27</a>  How do you do? Which is the way to Leicester Square? Poklona. Kudy se jde na Leicester Square? (Angl.; zkomoleně podle německé výslovnosti.) <span class="MLP_znak_kurziva_9b CharOverride-2">Pozn. překl</span>.</p>
				</div>
				<div id="footnote-026" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/blaho_a_jine_povidky_017.xhtml#footnote-026-backlink">28</a>  Děkuji, nechci. (Něm.) <span class="MLP_znak_kurziva_9b CharOverride-2">Pozn. překl.</span></p>
				</div>
				<div id="footnote-025" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/blaho_a_jine_povidky_017.xhtml#footnote-025-backlink">29</a>  Kolik? (Něm.) <span class="MLP_znak_kurziva_9b CharOverride-2">Pozn. překl.</span></p>
				</div>
				<div id="footnote-024" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/blaho_a_jine_povidky_017.xhtml#footnote-024-backlink">30</a>  Mockrát děkuji… jsou překrásné. (Něm.) <span class="MLP_znak_kurziva_9b CharOverride-2">Pozn. překl</span>.</p>
				</div>
				<div id="footnote-023" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/blaho_a_jine_povidky_017.xhtml#footnote-023-backlink">31</a>  Že ano? (Něm.) <span class="MLP_znak_kurziva_9b CharOverride-2">Pozn. překl</span>.</p>
				</div>
				<div id="footnote-022" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/blaho_a_jine_povidky_017.xhtml#footnote-022-backlink">32</a>  Pan vládní rada. (Něm.) <span class="MLP_znak_kurziva_9b CharOverride-2">Pozn. překl</span>.</p>
				</div>
				<div id="footnote-021" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/blaho_a_jine_povidky_017.xhtml#footnote-021-backlink">33</a>  Zajisté. (Něm.) <span class="MLP_znak_kurziva_9b CharOverride-2">Pozn. překl</span>.</p>
				</div>
				<div id="footnote-020" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/blaho_a_jine_povidky_017.xhtml#footnote-020-backlink">34</a>  Už jděte. (Něm.) <span class="MLP_znak_kurziva_9b CharOverride-2">Pozn. překl</span>.</p>
				</div>
				<div id="footnote-019" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/blaho_a_jine_povidky_017.xhtml#footnote-019-backlink">35</a>  Jemnostpaní. (Něm.) <span class="MLP_znak_kurziva_9b CharOverride-2">Pozn. překl</span>.</p>
				</div>
				<div id="footnote-018" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/blaho_a_jine_povidky_017.xhtml#footnote-018-backlink">36</a>  No tohle. (Něm.) <span class="MLP_znak_kurziva_9b CharOverride-2">Pozn. překl.</span></p>
				</div>
			</div>
		</div>
</body>
</html>