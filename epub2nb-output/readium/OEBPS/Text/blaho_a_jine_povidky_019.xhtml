<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>blaho_a_jine_povidky-16</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="blaho_a_jine_povidky-16" xml:lang="cs-CZ">
		<div class="Z-kladn--textový-r-meček">
			<p id="_idParaDest-27" class="MLP_uroven2_kapitola ParaOverride-1">Únik</p>
			<p class="MLP_text_bez1radku ParaOverride-1">Je to jeho chyba, jen a&#160;jen jeho chyba, že zmeškali vlak. Že jim ti pitomci v&#160;hotelu nechtěli vystavit účet? Což to nebylo jen tím, že číšníkovi při obědě dost důrazně neřekl, že ho musí do dvou mít? Každý jiný by tam byl zůstal sedět a&#160;nehnul se, dokud by mu ho nepředložili. Ale kdepak on! Má vzácnou víru v&#160;lidskou dobrotu, a&#160;tak si klidně odejde od stolu a&#160;čeká, že jim některý ten pitomec přinese účet do pokoje… A&#160;když už pak voiture<span class="CharOverride-3"><span id="footnote-040-backlink"><a class="_idFootnoteLink _idGenColorInherit" href="../Text/blaho_a_jine_povidky_019.xhtml#footnote-040">38</a></span></span> opravdu přijela a&#160;oni ještě čekali (pane na nebi), až jim dají nazpět, pročpak se nepostaral o&#160;uložení kufrů, aby mohli aspoň vyjet hned, když jim přinesli drobné? Cožpak si myslil, že půjde sama ven a&#160;bude stát v&#160;tom vedru pod plátěnou stříškou a&#160;šermovat slunečníkem? Jaký to zábavný obrázek anglické domácnosti. A&#160;když pak dostal drožkář příkaz, jak má ujíždět, vůbec na to nedbal&#160;– a&#160;jen se usmíval. „Ach,“ zasténala, „být drožkářem, nebyla bych se také ubránila smíchu nad tím, jak hloupě a&#160;směšně ho pobízel, aby si pospíšil.“ Opřela se dozadu a&#160;napodobovala jeho hlas: „Allez vite, vite&#160;–<span class="CharOverride-3"><span id="footnote-039-backlink"><a class="_idFootnoteLink _idGenColorInherit" href="../Text/blaho_a_jine_povidky_019.xhtml#footnote-039">39</a></span></span>“ a&#160;odprošovala drožkáře, že ho tak obtěžuje…</p>
			<p class="MLP_text ParaOverride-1">A&#160;potom nádraží&#160;– na to nezapomene&#160;– jak si to ten hezounký vláček před nimi hasil pryč a&#160;z&#160;oken jim mávaly ty ohyzdné děti. „Ach, pročpak mám tohle snášet? Proč jsem tomu vydána na pospas…?“ Sálavé vedro a&#160;mouchy, když tam čekali, potom se s&#160;přednostou zahloubal do jízdního řádu a&#160;hledal s&#160;ním ten druhý vlak, který už ovšem nestihnou. Ti lidé, kteří se kolem nich shlukli, ta ženská, která držela na ruce děcko s&#160;tou hroznou, hroznou hlavou… „Ach, být tak choulostivá&#160;– být tak citlivá, a&#160;přece nebýt ničeho ušetřena&#160;– nikdy ani na chvíli nevědět, co to je… když…“</p>
			<p class="MLP_text ParaOverride-1">Hlas se jí změnil. Třásl se jí vzlykem. Hmátla do kabelky a&#160;vytáhla z&#160;jejích útrobiček navoněný kapesník. Vyhrnula si závoj jakoby pro někoho jiného a&#160;soucitně řekla jakoby někomu jinému: „Já vím, má drahá,“ a&#160;přitiskla si kapesník k&#160;očím.</p>
			<p class="MLP_text ParaOverride-1">Kabelka se stříbřitě blyštivými rozevřenými čelistmi jí ležela na klíně. Viděl její pudřenku, tyčinku na rty, svazeček dopisů, lahvičku s&#160;drobounkými červenými pilulkami jako semínka, polámanou cigaretu, zrcátko, slonově bílé navštívenky, popsané poškrtanými záznamy. Napadlo ho: „V&#160;Egyptě by ji s&#160;tím pochovali.“</p>
			<p class="MLP_text ParaOverride-1">Minuli už poslední domky, ty rozházené domečky, kde se mezi záhony povalují střepy a&#160;u&#160;domovních schůdků se popelí olysalé slepice. Jedou po dlouhé, příkré silnici, která se vine přes kopec do druhé zátoky. Koně táhnou a&#160;klopýtají. Každých pět minut, každé dvě minuty je kočí šlehne bičem. Oblá záda má tuhá jako ze dřeva; na brunátném krku má krtice a&#160;na hlavě nový, zbrusu nový slamák…</p>
			<p class="MLP_text ParaOverride-1">Trochu fouká, ale jen tak, že se čerstvé lístky na ovocných stromech hedvábně lesknou, že se travička vlní a&#160;kouřově šedé olivy stříbřitě blyští&#160;– fouká právě jen tak, že před kočárem víří a&#160;krouží špetka prachu, a&#160;ten se jim usazuje na šatech jako jemňoučký popel. Když vytáhne pudřenku, rozlétne se po nich obou pudr.</p>
			<p class="MLP_text ParaOverride-1">„Ach, ten prach,“ hlesla, „ten hnusný, ohavný prach.“ Potom si stáhla závoj a&#160;klesla dozadu celá uondaná.</p>
			<p class="MLP_text ParaOverride-1">„Pročpak si neroztáhneš slunečník?“ vytasil se s&#160;nápadem. Slunečník ležel na předním sedadle; nahnul se, aby jí jej podal. Rázem se posadila rovně a&#160;znovu vybuchla.</p>
			<p class="MLP_text ParaOverride-1">„Prosím tě, dej mi pokoj se slunečníkem! Nechci slunečník! Vždyť by na mně každý, kdo není docela tupý, hned poznal, že jsem tak, ale tak utrmácena, že ani neudržím slunečník. A&#160;ještě když by se do něho opíral takový vítr… Hned ho polož,“ soptila, vytrhla mu slunečník, mrštila jím dozadu do sklopené střechy a&#160;pak všecka udýchaná se zase pohodlně opřela.</p>
			<p class="MLP_text ParaOverride-1">Zase zatáčka na silnici, a&#160;s&#160;kopce přiběhlo hejno vřeštících a&#160;roz­řehtaných dětí, děvčátka s&#160;vybledlými vlasy a&#160;kluci se zvetšelými vojenskými čapkami. V&#160;ruce měly květiny&#160;– všelijaké květiny&#160;– uškubnuté přímo za vršek, a&#160;jak běžely vedle kočáru, nabízely jim je. Šeřík, zvadlý šeřík, zelenobílou kalinu, jeden aron a&#160;hrst hyacintů. Cpaly ty květiny do kočáru i&#160;se svými šibalskými obličeji. Jedno děcko jí dokonce hodilo až na klín kytičku měsíčků. Ubožátka! Než mu mohla zabránit, už vstrčil ruku do kapsy. „Pro Krista, jen jim nic nedávej. Ach, to je ti tak podobné! Holota mizerná! Teď za námi celou cestu poběží. Jen je nepodporuj; ty vždycky podporuješ žebráky;“ a&#160;prudce mrštila kytičkou z&#160;kočáru se slovy: „Dělej si to, prosím, až tu nebudu.“</p>
			<p class="MLP_text ParaOverride-1">Uviděl dětem na tvářích, jak leknutím zkoprněly. Přestaly utíkat, couraly se za kočárem a&#160;potom začaly něco hulákat a&#160;hulákaly, až objel kočár novou zatáčku.</p>
			<p class="MLP_text ParaOverride-1">„Ach, kolik jich ještě bude, než dojedeme na kopec? Vždyť se koně ještě ani jednou nedali do klusu. Přece nemusí jít celou cestu krokem.“</p>
			<p class="MLP_text ParaOverride-1">„Už tam za chvilku budem,“ řekl a&#160;vytáhl tašku s&#160;cigaretami. Rázem se otočila k&#160;němu. Sepjala ruce a&#160;přitiskla si je na prsa; tmavýma očima, úpěnlivě rozšířenýma, hleděla naň přes závoj; chřípí se jí třásla, kousala se do rtu a&#160;hlava jí křečovitě škubala. Ale když promluvila, měla slaboučký a&#160;klidný, tak klidný hlas.</p>
			<p class="MLP_text ParaOverride-1">„O&#160;něco tě chci požádat. O&#160;něco tě chci poprosit,“ řekla. „Stokrát a&#160;stokrát jsem tě už o&#160;to žádala, ale ty zapomínáš. Je to pouhá maličkost, ale kdybys věděl, co pro mne znamená…“ Sevřela ruce. „Ale ty to nevíš. Nikdo na světě by nemohl být tak bezcitný, kdyby to věděl.“ Potom dodala zvolna a&#160;zírala naň svýma velkýma chmurnýma očima: „Naposledy tě snažně žádám a&#160;prosím, abys nekouřil, když spolu jedeme. Kdyby sis jen dovedl představit,“ řekla, „jaká muka snáším, když se mi přes obličej valí ten kouř…“</p>
			<p class="MLP_text ParaOverride-1">„No, dobrá,“ řekl. „Tak nebudu. Já jsem zapomněl.“ A&#160;zastrčil tašku s&#160;cigaretami.</p>
			<p class="MLP_text ParaOverride-1">„No ne,“ řekla; málem se dala do smíchu; zakryla si oči hřbetem ruky. „Ty že bys zapomněl? To zase ne.“</p>
			<p class="MLP_text ParaOverride-1">Zdvihl se vítr a&#160;foukal silněji. Byli na kopci. „Hoj-jip-jip-jip,“ křikl kočí. Sjížděli po silnici, která se svažovala do úžlabiny a&#160;na dně úžlabiny se vinula po pobřeží a&#160;potom se po mírném návrší klikatila na druhou stranu. Znovu se objevily domy s&#160;modrými okenicemi, staženými proti vedru, a&#160;s&#160;pestře sálavými zahradami a&#160;s&#160;koberci z&#160;pelargonií, prostřenými přes narůžovělé zídky. Pobřežní čára byla tmavá; na pokraji moře se maloučko čeřila bílá hedvábná obruba. Kočár sjížděl s&#160;kopce a&#160;rachotil a&#160;drnčel. „Jip-ip,“ hulákal kočí. Chytila se pevně okraje sedadla, zavřela oči; věděl, že ona si myslí, že je to schválně; to natřásání a&#160;rachocení, to všechno&#160;– a&#160;jen on to má na svědomí&#160;– dělá jí to naschvál jen proto, že řekla, jestli by nemohli jet trochu rychleji. Ale zrovna když dojížděli na dno úžlabiny, příšerně se zakymáceli. Kočár se s&#160;nimi div nepřevrhl, a&#160;tu zahlédl, jak po něm blýskla očima a&#160;zasykla: „To máš radost, viď!“</p>
			<p class="MLP_text ParaOverride-1">Jeli dále. Dojeli na dno úžlabiny. Náhle vstala. „Cocher! Cocher! Arrêtez-vous!<span class="CharOverride-3"><span id="footnote-038-backlink"><a class="_idFootnoteLink _idGenColorInherit" href="../Text/blaho_a_jine_povidky_019.xhtml#footnote-038">40</a></span></span>“ Otočila se a&#160;pohlédla dozadu do sklopené střechy. „Já jsem to věděla. Když to posledně tak drnclo, slyšela jsem, jak vypadl, a&#160;tys to slyšel taky.“</p>
			<p class="MLP_text ParaOverride-1">„Cože? Kde?“</p>
			<p class="MLP_text ParaOverride-1">„Můj slunečník. Je pryč. Slunečník po mamince. Slunečník, který měl pro mne větší cenu&#160;– větší cenu než…“ Byla docela bez sebe. Kočí se ohlédl a&#160;usmál se celým bodrým širokým obličejem.</p>
			<p class="MLP_text ParaOverride-1">„Já jsem taky něco slyšel,“ řekl s&#160;prostoduchou bodrostí. „Ale když monsieur a&#160;madame nic neříkali, tak jsem si myslil…“</p>
			<p class="MLP_text ParaOverride-1">„Vida! Slyšíš to! Tak tys to taky musil slyšet. Proto ty se tak podivně usmíváš…“</p>
			<p class="MLP_text ParaOverride-1">„Poslyš,“ řekl, „vždyť se neztratil. Když vypadl, tak tam bude. Počkej tady. Já ti ho přinesu.“</p>
			<p class="MLP_text ParaOverride-1">Ale ona to prokoukla. Ach, jak to prokoukla! „Děkuji, nechci.“ A&#160;bez ohledu na kočího změřila ho zlomyslně smavýma očima. „Ne, já půjdu sama. Půjdu zpátky, až ho najdu, a&#160;doufám, že nepůjdeš za mnou. Protože&#160;–“ věděla, že jí kočí nerozumí, i&#160;dodala tiše a&#160;vlídně&#160;– „kdybych od tebe na chvíli neutekla, tak se zblázním.“</p>
			<p class="MLP_text ParaOverride-1">Vystoupila z&#160;kočáru. „Kabelku.“ Podal jí ji.</p>
			<p class="MLP_text ParaOverride-1">„Madame si půjde raději sama…“</p>
			<p class="MLP_text ParaOverride-1">Ale kočí už zatím seskočil s&#160;kozlíku, posadil se na okraj příkopu a&#160;pustil se do novin. Koně stáli se svěšenou hlavou. Nic se nehýbalo. Muž v&#160;kočáře se natáhl a&#160;založil ruce. Cítil, jak mu praží na kolena. Sklopil hlavu až na prsa. „Š, š,“ ozývalo se od moře. V&#160;úžlabině zakvílel vítr a&#160;zase potuchl. Připadal si tam, jak tak ležel, jako práchnivá mrtvola, vyschlá a&#160;zvětralá mrtvola, takřka sám popel. A&#160;moře se ozývalo: „S, š.“</p>
			<p class="MLP_text ParaOverride-1">A&#160;tu zahlédl strom, povšiml si ho zrovna za branou zahrady. Byl to ohromný strom s&#160;oblým, silným stříbrným pněm a&#160;se statnou korunou měděného listí, které odráželo světlo, a&#160;přece bylo chmurné. Za stromem něco bylo&#160;– bílá, měkká, nezřetelná hmota, napolo zakrytá&#160;– s&#160;křehkými sloupky. Jak se tak zadíval na strom, cítil, jak se v&#160;něm tají dech a&#160;jak sám splývá s&#160;tím tichem. Strom jakoby v&#160;tom tetelivém žáru rostl a&#160;mohutněl, až zakryl vykrouženým listím oblohu, a&#160;přece se ani nehnul. A&#160;tu se odněkud z&#160;hloubi stromu nebo zpoza něho ozval ženský hlas. Nějaká žena zpívala. Vlahý, nezastřený hlas se vznášel v&#160;povětří a&#160;splýval s&#160;tichem, tak jako s&#160;ním splýval on. Pojednou hlas lehce, nyvě, něžně stoupl, a&#160;tu poznal, že k&#160;němu z&#160;tajuplného listí připlyne, a&#160;rázem bylo veta po klidu. Co se to s&#160;ním děje? Něco se mu v&#160;prsou hýbe. Něco zlověstného, něco tísnivého a&#160;hrozivého mu klíčí v&#160;hrudi a&#160;vznáší se a&#160;kymácí jako nějaký plevel… hřeje ho to a&#160;dusí. Snažil se to vší silou vyškubnout a&#160;v&#160;tu chvíli&#160;– bylo po tom. Hloub a&#160;hloub se nořil do ticha, hleděl upřeně na strom a&#160;čekal na ten hlas, který k&#160;němu plynul a&#160;padal, až cítil, jak je jím všecek zahalen.</p>
			<p class="MLP_text_bez1radku_-12-0- ParaOverride-1">V&#160;kymácivé chodbě ve vlaku. Byla noc. Vlak se řítil a&#160;rachotil tmou. Držel se oběma rukama za mosazné zábradlí. Dveře jejich kupé byly otevřeny.</p>
			<p class="MLP_text ParaOverride-1">„Jen si udělejte pohodlí, monsieur. Až bude chtít, on si přijde sednout. On rád&#160;– on rád&#160;– už to má tak ve zvyku… Oui, madame, je suis un peu souffrante… Mes nerfs.<span class="CharOverride-3"><span id="footnote-037-backlink"><a class="_idFootnoteLink _idGenColorInherit" href="../Text/blaho_a_jine_povidky_019.xhtml#footnote-037">41</a></span></span> Ale nejšťastnější je můj muž, když cestuje. On se tak rád potlouká po světě… Můj muž… Můj muž…“</p>
			<p class="MLP_text ParaOverride-1">Hlasy se ozývaly šeptem, šeptem. Ani na chvíli neumlkly. Ale jak tam stál, zalévalo ho takové rajské štěstí, že si přál žít na věky.</p>
			<hr class="HorizontalRule-1"/>
			<div class="_idFootnotes">
				<div id="footnote-040" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/blaho_a_jine_povidky_019.xhtml#footnote-040-backlink">38</a>  Vůz. (Fr.) <span class="MLP_znak_kurziva_9b CharOverride-2">Pozn. red.</span></p>
				</div>
				<div id="footnote-039" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/blaho_a_jine_povidky_019.xhtml#footnote-039-backlink">39</a>  Jeďte rychle, rychle. (Fr.) <span class="MLP_znak_kurziva_9b CharOverride-2">Pozn. překl.</span></p>
				</div>
				<div id="footnote-038" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/blaho_a_jine_povidky_019.xhtml#footnote-038-backlink">40</a>  Drožkáři! Drožkáři! Zastavte! (Fr.) <span class="MLP_znak_kurziva_9b CharOverride-2">Pozn. překl.</span></p>
				</div>
				<div id="footnote-037" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/blaho_a_jine_povidky_019.xhtml#footnote-037-backlink">41</a>  Ano, paní, nejsem zcela zdráva… Mé nervy. (Fr.) <span class="MLP_znak_kurziva_9b CharOverride-2">Pozn. překl</span>.</p>
				</div>
			</div>
		</div>
</body>
</html>