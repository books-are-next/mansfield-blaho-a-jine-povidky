<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Katherine Mansfieldová">
    <meta name="apple-mobile-web-app-capable" content="yes">
    <title>Katherine Mansfieldová</title>
    <link rel="stylesheet" href="./style/style.min.css" media="screen" integrity="sha256-86v7XDcYpu7xT12TrNXpE6KYOcGD8Dj9ESdqMzZE7ZM=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86828">
    <meta name="application-name" content="Katherine Mansfieldová: Blaho a jiné povídky">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Blaho a jiné povídky">
    <meta property="og:title" content="Blaho a jiné povídky">
    <meta property="og:type" content="book">
    <meta property="og:book:author" content="Katherine Mansfieldová">
    <meta property="twitter:title" content="Katherine Mansfieldová: Blaho a jiné povídky">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./promo.html">
    <link rel="next" href="./blaho_a_jine_povidky_006.html">
    <meta name="nb-order" content="1">
    <link rel="self" href="blaho_a_jine_povidky_005.html">
    <meta name="nb-identifier" content="mansfieldova-blaho-a-jine-povidky-ffbd6be">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1712" data-nb-chars="11572">
    <nav role="doc-toc">
      <ul class="plain section">
        <li><a href="blaho_a_jine_povidky_005.html">Katherine Mansfieldová</a></li>
        <li><a href="blaho_a_jine_povidky_006.html">Preludium</a>
          <ol class="headings-toc">
            <li><a href="blaho_a_jine_povidky_006.html#1">1</a></li>
            <li><a href="blaho_a_jine_povidky_006.html#2">2</a></li>
            <li><a href="blaho_a_jine_povidky_006.html#3">3</a></li>
            <li><a href="blaho_a_jine_povidky_006.html#4">4</a></li>
            <li><a href="blaho_a_jine_povidky_006.html#5">5</a></li>
            <li><a href="blaho_a_jine_povidky_006.html#6">6</a></li>
            <li><a href="blaho_a_jine_povidky_006.html#7">7</a></li>
            <li><a href="blaho_a_jine_povidky_006.html#8">8</a></li>
            <li><a href="blaho_a_jine_povidky_006.html#9">9</a></li>
            <li><a href="blaho_a_jine_povidky_006.html#10">10</a></li>
            <li><a href="blaho_a_jine_povidky_006.html#11">11</a></li>
            <li><a href="blaho_a_jine_povidky_006.html#12">12</a></li>
          </ol>
        </li>
        <li><a href="blaho_a_jine_povidky_007.html">Je ne parle pas français4</a></li>
        <li><a href="blaho_a_jine_povidky_008.html">Blaho</a></li>
        <li><a href="blaho_a_jine_povidky_009.html">Duje vítr</a></li>
        <li><a href="blaho_a_jine_povidky_010.html">Psychologie</a></li>
        <li><a href="blaho_a_jine_povidky_011.html">U filmu</a></li>
        <li><a href="blaho_a_jine_povidky_012.html">Člověk bez temperamentu</a></li>
        <li><a href="blaho_a_jine_povidky_013.html">Den pana Zvonimíra Páva</a></li>
        <li><a href="blaho_a_jine_povidky_014.html">Sluníčko a Hvězdička</a></li>
        <li><a href="blaho_a_jine_povidky_015.html">Feuille d’album</a></li>
        <li><a href="blaho_a_jine_povidky_016.html">Máčená okurka</a></li>
        <li><a href="blaho_a_jine_povidky_017.html">Guvernantka</a></li>
        <li><a href="blaho_a_jine_povidky_018.html">Zjevení</a></li>
        <li><a href="blaho_a_jine_povidky_019.html">Únik</a></li>
        <li><a href="blaho_a_jine_povidky_020.html">Nové šaty</a></li>
        <li><a href="blaho_a_jine_povidky_021.html">Holčička</a></li>
        <li><a href="blaho_a_jine_povidky_022.html">Trochu dětinské, ale zcela přirozené</a></li>
        <li><a href="blaho_a_jine_povidky_023.html">Ediční poznámka</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./promo.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="22"><span class="idea" data-nb-ref-number="1" id="idea1" data-nb-words="2" data-nb-chars="22">Katherine Mansfieldová</span></h1>
        <section>
          <p class="chunk" data-nb-ref-number="2" data-nb-words="82" data-nb-chars="554"><span class="idea" data-nb-ref-number="2" id="idea2" data-nb-words="82" data-nb-chars="554"><em>Anglická spisovatelka novozélandského původu Katherine Mans­fieldová, dívčím jménem Kathleen Beauchampová, narodila se&nbsp;14.&nbsp;října 1888 ve&nbsp;Wellingtonu. Byla prostřední z&nbsp;pěti dětí v&nbsp;rodině podnikavého obchodníka, jehož otec spolu se&nbsp;čtyřmi bratry v&nbsp;r. 1840 přesídlil z&nbsp;Anglie k&nbsp;protinožcům. Matka Mansfieldové pocházela z&nbsp;rodiny baptistických kazatelů. Na&nbsp;rozdíl od&nbsp;svého statného a&nbsp;drsného muže byla křehkého zdraví, citově založená, snivá a&nbsp;uzavřená. Více než s&nbsp;ní rozuměla si&nbsp;Katherine s&nbsp;babičkou, která o&nbsp;ni něžně pečovala až&nbsp;do&nbsp;jejího patnáctého roku.</em></span></p>
          <p class="chunk" data-nb-ref-number="3" data-nb-words="183" data-nb-chars="1208"><span class="idea" data-nb-ref-number="3" id="idea3" data-nb-words="183" data-nb-chars="1208"><em>Tehdy odjela Katherine spolu s&nbsp;oběma staršími sestrami za&nbsp;vzděláním do&nbsp;Londýna. Studovala tam v&nbsp;soukromém ústavu Queens College v&nbsp;známé lékařské ulici Harley Street. V&nbsp;osmnácti letech se&nbsp;pak vrátila do&nbsp;Wellingtonu. Většinou uzavřena v&nbsp;svém pokojíku, půl druhého roku se&nbsp;tam soužila steskem po&nbsp;Londýně a&nbsp;po své první lásce, nadaném novozélandském cellistovi. Ač&nbsp;zatím ještě kolísala mezi hudbou a&nbsp;literaturou, cítila se&nbsp;víc přitahována k&nbsp;slovesnému umění. Vloha zachycovat perem dojmy projevila se&nbsp;u&nbsp;ní už&nbsp;ve&nbsp;škole (první črtu otiskla v&nbsp;novozélandském školském časopise, když jí&nbsp;bylo deset let) a&nbsp;v&nbsp;Harley Street začala pod dojmem četby Oscara Wilda psát nikdy nedokončený román Juliet. Vyhoštěna z&nbsp;londýnských „umělých rájů“ skládala v&nbsp;tom nedobrovolném exilu dětské verše, pro které nenašla nakladatele, a&nbsp;v&nbsp;melbournském Native Companion otiskovala sérii feministicky laděných črt. Z&nbsp;podrážděné nespokojenosti s&nbsp;rodným prostředím ji&nbsp;nevytrhla ani výprava do&nbsp;pustých končin sopečného vnitrozemí Nového Zélandu, kam ji&nbsp;poslal znepokojený a&nbsp;bezradný otec; dojmy z&nbsp;této cesty do&nbsp;maorského území objevily se&nbsp;pak později v&nbsp;třech naturalistických črtách, které svým drsným tónem stojí v&nbsp;jejím díle zcela osamoceně.</em></span></p>
          <p class="chunk" data-nb-ref-number="4" data-nb-words="40" data-nb-chars="245"><span class="idea" data-nb-ref-number="4" id="idea4" data-nb-words="40" data-nb-chars="245"><em>Nakonec si&nbsp;Katherine vyvzdorovala na&nbsp;rodině dovolení vrátit se&nbsp;do&nbsp;Londýna pod záminkou, že&nbsp;tam bude studovat hru na&nbsp;cello. Ale protože mezitím došlo mezi ní&nbsp;a&nbsp;jejím romantickým idolem „Caesarem“ k&nbsp;roztržce, přimkla se&nbsp;k&nbsp;druhému z&nbsp;bratří dvojčat.</em></span></p>
          <p class="chunk" data-nb-ref-number="5" data-nb-words="55" data-nb-chars="339"><span class="idea" data-nb-ref-number="5" id="idea5" data-nb-words="55" data-nb-chars="339"><em>Za necelý rok po&nbsp;odjezdu z&nbsp;Nového Zélandu poznala, jak trpké je&nbsp;brát doslova wildovské „experimentování se&nbsp;životem“. V&nbsp;březnu 1909 se&nbsp;ze&nbsp;zoufalství provdala za&nbsp;zpěváka G. C. Bowdena, kterého nemilovala, ale u&nbsp;něhož se&nbsp;domnívala nalézt rytířskou ochranu. Den po&nbsp;svatbě mu&nbsp;utekla a&nbsp;s&nbsp;kočovnou operetou se&nbsp;jako sboristka potloukala po&nbsp;Anglii.</em></span></p>
          <p class="chunk" data-nb-ref-number="6" data-nb-words="103" data-nb-chars="669"><span class="idea" data-nb-ref-number="6" id="idea6" data-nb-words="103" data-nb-chars="669"><em>Na zprávu o&nbsp;sňatku přijela za&nbsp;ní&nbsp;nakvap z&nbsp;Wellingtonu matka a&nbsp;odvezla ji&nbsp;do&nbsp;bavorského kláštera. Když pak Mansfieldová zjistila, že&nbsp;je&nbsp;těhotná, odešla z&nbsp;kláštera do&nbsp;lázní Woerishofenu a&nbsp;tam dítě po&nbsp;úrazu nešťastně potratila. Pobyt v&nbsp;německém lázeňském penzionu mezi domorodými hosty jí&nbsp;poskytl látku k&nbsp;satirickým povídkám její první sbírky V&nbsp;německých lázních (In a&nbsp;German Pension, 1911). Jedna z&nbsp;povídek sem zahrnutých, Utrmácené dítě, byla volná adaptace povídky Spát, jen spát od&nbsp;A. P. Čechova, s&nbsp;jehož pracemi se&nbsp;v&nbsp;Bavorsku seznámila prostřednictvím dvou bohémských Poláků. Po&nbsp;návratu do&nbsp;Londýna debutovala woerishofenskými povídkami ve&nbsp;fabiánském týdeníku New Age.</em></span></p>
          <p class="chunk" data-nb-ref-number="7" data-nb-words="28" data-nb-chars="194"><span class="idea" data-nb-ref-number="7" id="idea7" data-nb-words="28" data-nb-chars="194"><em>Po krátkém manželském intermezzu s&nbsp;Bowdenem oddala se&nbsp;znovu bohémskému životu, který&nbsp;– po&nbsp;předcházející těžké operaci pobřišnice&nbsp;– skončil stejným hořem, jako bylo ono první hoře woerishofenské.</em></span></p>
          <p class="chunk" data-nb-ref-number="8" data-nb-words="66" data-nb-chars="459"><span class="idea" data-nb-ref-number="8" id="idea8" data-nb-words="66" data-nb-chars="459"><em>Na sklonku r. 1910 zhlédla londýnskou výstavu francouzských poimpresionistů. Ta&nbsp;ji&nbsp;podle jejího vlastního svědectví poučila o&nbsp;možnostech nové spisovatelské techniky; zejména pohled na&nbsp;obrazy Van Gogho­vy ji&nbsp;„vyburcoval k&nbsp;svobodě“. Dalším významným podnětem jí&nbsp;pak v&nbsp;nejbližších letech byl objev ruského baletu a&nbsp;ruských klasiků v&nbsp;překladech. Z&nbsp;letmé návštěvy Belgie a&nbsp;z&nbsp;dvojí cesty do&nbsp;Ženevy vznikly povídky, zřetelně naznačující nové polohy její sensibility.</em></span></p>
          <p class="chunk" data-nb-ref-number="9" data-nb-words="133" data-nb-chars="947"><span class="idea" data-nb-ref-number="9" id="idea9" data-nb-words="133" data-nb-chars="947"><em>V&nbsp;druhé polovině r. 1911 seznámila se&nbsp;Mansfieldová s&nbsp;tehdy dvaadvacetiletým oxfordským studujícím Johnem Middletonem Murrym, redaktorem avantgardního uměleckého časopisu The Rhythm. Když pak Murry odešel ze&nbsp;studií a&nbsp;přestěhoval se&nbsp;k&nbsp;ní, sblížili se&nbsp;a&nbsp;žili od&nbsp;té&nbsp;doby spolu; protože Mansfieldová nemohla dosáhnout rozvodu, trvalo jim léta, než uzavřeli sňatek. Zatím je&nbsp;čekalo období vzájemně prospěšné spolupráce při redigování Rhythmu, vystřídaného krátko­dechou Blue Review, hmotné starosti, tíživé dluhy, které jim zanechal na&nbsp;krku nepoctivý nakladatel, potloukání z&nbsp;místa na&nbsp;místo, bouřlivá literární přátelství, plná tragikomických omylů, ať&nbsp;už&nbsp;šlo o&nbsp;hornického synka, razícího nové cesty v&nbsp;próze, D. H. Lawrence s&nbsp;jeho urozenou německou ženou Friedou, nebo excentrického výtvarníka polského původu Henri Gaudier-Brzesku s&nbsp;jeho záhadnou družkou Sofií, nemluvě ani o&nbsp;takových erratických géniích s&nbsp;hochštaplerskými rysy, jako byl Frank Harris.</em></span></p>
          <p class="chunk" data-nb-ref-number="10" data-nb-words="132" data-nb-chars="911"><span class="idea" data-nb-ref-number="10" id="idea10" data-nb-words="132" data-nb-chars="911"><em>Koncem r. 1913 přesídlila Mansfieldová s&nbsp;Murrym do&nbsp;Paříže; tam je&nbsp;uvítal Francis Carco (Raoul Duquette z&nbsp;povídky Je&nbsp;ne&nbsp;parle pas français), se&nbsp;kterým se&nbsp;Murry znal z&nbsp;dřívějšího pařížského pobytu. Do&nbsp;dalšího roku spadá seznámení Mansfieldové s&nbsp;ruským emigrantem S. S. Koteljanským, seznámení, které se&nbsp;záhy proměnilo v&nbsp;pevné doživotní přátelství; později s&nbsp;ním překládala Čechovovu korespondenci. V&nbsp;r. 1915 bydlila Mansfieldová třikrát v&nbsp;Carcově pařížském bytě a&nbsp;jednou ho&nbsp;navštívila na&nbsp;frontě. Vztah mezi nimi byl pomíjivá sentimentální záležitost; nicméně zavdal Carcovi příležitost zkarikovat Mansfieldovou v&nbsp;románě Nevinní (Les innocents) v&nbsp;postavě dravé a&nbsp;vypočítavé anglické autorky Winnie, kterou nakonec&nbsp;– jako v&nbsp;nějaké symbolické pomstě&nbsp;– zaškrtí apačova milenka. Střízlivěji vylíčil Carco svá setkání s&nbsp;Mansfieldovou a&nbsp;Murrym ve&nbsp;vydaných vzpomínkách, zvláště v&nbsp;knize Umělcova bohéma (Bohème d’artiste).</em></span></p>
          <p class="chunk" data-nb-ref-number="11" data-nb-words="92" data-nb-chars="600"><span class="idea" data-nb-ref-number="11" id="idea11" data-nb-words="92" data-nb-chars="600"><em>V&nbsp;témž osudném roce přijel za&nbsp;Mansfieldovou do&nbsp;Londýna v&nbsp;novozélandském pluku její zbožňovaný jediný bratr Leslie, o&nbsp;šest let mladší než ona. Než narukoval na&nbsp;frontu do&nbsp;Flander, kde měl za&nbsp;několik dní zahynout, vzpomínali oba sourozenci po&nbsp;večerech v&nbsp;saintjohns-woodském zátiší na&nbsp;léta strávená ve&nbsp;Wellingtonu a&nbsp;v&nbsp;předměstské vesničce Karori, kde spolu vyrůstali. Z&nbsp;těchto rozhovorů o&nbsp;dětství vznikla povídka Duje vítr a&nbsp;náběh k&nbsp;první verzi povídky Preludium, původně nazvané Aloe. Zdrcena bratrovou smrtí odjela Mansfieldová do&nbsp;jižní Francie, nejprve do&nbsp;Cassis, později se&nbsp;usadila v&nbsp;blízkém Bandolu.</em></span></p>
          <p class="chunk" data-nb-ref-number="12" data-nb-words="38" data-nb-chars="253"><span class="idea" data-nb-ref-number="12" id="idea12" data-nb-words="38" data-nb-chars="253"><em>Odtamtud ji&nbsp;Murry v&nbsp;příštím roce odvezl do&nbsp;Cornwallu, kde byli nejprve sousedy Lawrencových, ale brzy před rozlíceným prorokem nové sexuality a&nbsp;nové společnosti, který v&nbsp;D. H. Lawrencovi stále víc přehlušoval umělce, prchli na&nbsp;druhou stranu poloostrova.</em></span></p>
          <p class="chunk" data-nb-ref-number="13" data-nb-words="63" data-nb-chars="427"><span class="idea" data-nb-ref-number="13" id="idea13" data-nb-words="63" data-nb-chars="427"><em>Teprve v&nbsp;r. 1918 jí&nbsp;vyšlo soukromým nákladem Preludium; kritika si&nbsp;tohoto povídkového skvostu téměř nepovšimla. Když se&nbsp;koncem předešlého roku u&nbsp;Mansfieldové objevily příznaky tuberkolózy, odjela do&nbsp;ciziny. Při návratu z&nbsp;Provence na&nbsp;vytouženou svatbu uvázla těžce nemocná tři neděle v&nbsp;Paříži, která byla ochromena panikou z&nbsp;bombardování dalekonosnými děly. Když konečně dojela do&nbsp;Londýna, slavila v&nbsp;květnu 1918 sňatek s&nbsp;Murrym.</em></span></p>
          <p class="chunk" data-nb-ref-number="14" data-nb-words="32" data-nb-chars="200"><span class="idea" data-nb-ref-number="14" id="idea14" data-nb-words="32" data-nb-chars="200"><em>Následovalo další putování za&nbsp;zdravím, nejprve do&nbsp;Looe v&nbsp;Cornwallu, potom na&nbsp;italskou riviéru do&nbsp;Ospedaletti. V&nbsp;té době psala pilně recenze o&nbsp;knihách do&nbsp;Athenaea, jehož redaktorem se&nbsp;zatím stal Murry.</em></span></p>
          <p class="chunk" data-nb-ref-number="15" data-nb-words="71" data-nb-chars="471"><span class="idea" data-nb-ref-number="15" id="idea15" data-nb-words="71" data-nb-chars="471"><em>Začínající fašistické nepokoje vypudily Mansfieldovou začátkem r.&nbsp;1920 z&nbsp;Itálie do&nbsp;jižní Francie, kde prožila vážnou duševní krizi. V&nbsp;červenci 1921 se&nbsp;pak odebrala do&nbsp;Montany ve&nbsp;Švýcarsku. Předtím v&nbsp;r.&nbsp;1920 jí&nbsp;vyšla druhá sbírka povídek Blaho (Bliss). Plodem horečné práce v&nbsp;blahodárném horském prostředí švýcarském byla pak většina povídek shrnutých do&nbsp;třetí sbírky Zahradní slavnost (The Garden Party), vydané r.&nbsp;1922, a&nbsp;načatá sbírka Hnízdo holubičí (The Dove’s Nest).</em></span></p>
          <p class="chunk" data-nb-ref-number="16" data-nb-words="83" data-nb-chars="598"><span class="idea" data-nb-ref-number="16" id="idea16" data-nb-words="83" data-nb-chars="598"><em>Začátkem r. 1922 odjela Mansfieldová na&nbsp;rentgenové léčení do&nbsp;Paříže. V&nbsp;červnu se&nbsp;vrátila do&nbsp;Švýcarska se&nbsp;zdravím ještě víc podlomeným útrapami cesty. Přestala psát, mučena pochybnostmi o&nbsp;hodnotě svého díla. Za&nbsp;této druhé krize, způsobené fyzickou vyčerpaností, trpěla nábožensko-mravními úzkostmi podobnými známému blouznivému období Gogolova života. S&nbsp;urputnou předsmrtnou nadějí těžkých ftiziků upjala se&nbsp;nakonec Mansfieldová k&nbsp;léčbě teozofického šarlatána Georgije Ivanovice Gurdjeva. V&nbsp;říjnu 1922 vstoupila do&nbsp;jeho ústavu ve&nbsp;Fontainebleau a&nbsp;9. ledna 1923 krátce po&nbsp;příjezdu Murryho tam skonala.</em></span></p>
          <p class="chunk" data-nb-ref-number="17" data-nb-words="139" data-nb-chars="963"><span class="idea" data-nb-ref-number="17" id="idea17" data-nb-words="139" data-nb-chars="963"><em>Ke třem uvedeným sbírkám, které vyšly za&nbsp;jejího života, připojil Murry po&nbsp;její smrti další dvě: Hnízdo holubičí (The Dove’s Nest, 1923; kromě šesti dokončených je&nbsp;tu&nbsp;patnáct nedokončených povídek) a&nbsp;Trochu dětinské (Something Childish, 1924; obsahuje většinou po­vídky a&nbsp;črty z&nbsp;období mezi sbírkami V&nbsp;německých lázních a&nbsp;Blaho, doplněné několika staršími i&nbsp;pozdějšími kusy). Kromě toho vydal její Básně (Poems, 1923; soubor básní, které časopisecky otiskovala většinou pod ruským pseudonymem Boris Petrovsky), dále dvojí deníkové záznamy: Deník (The Journal, 1929) a&nbsp;Skicář (The Scrapbook, 1939; s&nbsp;fragmenty a&nbsp;variantami črt) recenze z&nbsp;Athenaea v&nbsp;l. 1919–1920: Romány a&nbsp;romanopisci (Novels and Novelists, 1930), dvousvazkový výbor z&nbsp;korespondence Dopisy (The Letters, 1929) a&nbsp;samostatně ještě dopisy psané jemu: Dopisy Katherine Mansfieldové Johnu Middletonu Murrymu, 1913 až&nbsp;1922 (Katherine Mansfield’s Letters to&nbsp;John Middleton Murry, 1913–1922; vyšlo r. 1951).</em></span></p>
          <p class="chunk" data-nb-ref-number="18" data-nb-words="241" data-nb-chars="1554"><span class="idea" data-nb-ref-number="18" id="idea18" data-nb-words="241" data-nb-chars="1554"><em>Nelze ani dost ocenit pietu i&nbsp;pečlivost, s&nbsp;jakou nedávno zesnulý J. M. Murry<sup id="fnref:1"><a href="#fn:1" class="footnote-ref" role="doc-noteref">1</a></sup> zpřístupnil celé dílo své ženy i&nbsp;se zlomky, náčrty a&nbsp;varian­tami. Všechno to&nbsp;patří k&nbsp;sobě a&nbsp;doceluje obraz jejího příliš krátkého života. A&nbsp;co je&nbsp;významnější: umožňuje nám sledovat téměř krok za&nbsp;krokem její tvůrčí proces, její vědomé úsilí o&nbsp;zpodobení skutečnosti novou technikou. Nazveme si&nbsp;tuto techniku jakkoli (historicky patří k&nbsp;poimpresionismu), jejím základním rysem je&nbsp;snaha pokročit od&nbsp;pozorovatelského subjektivismu k&nbsp;podání objektivnímu. Snaha o&nbsp;pravdivost a&nbsp;celistvost uměleckého zpodobení života v&nbsp;jeho všedních projevech vychází u&nbsp;ní z&nbsp;přímo čechovovské úcty a&nbsp;pokory před člověkem. S&nbsp;Čechovem sbližoval Mansfieldovou nejen podobný osud života předčasně zmařeného zhoubnou chorobou. Cítila se&nbsp;k&nbsp;němu poutána celým svým založením, svou vnitřní čistotou, svou tolikrát zklamanou, a&nbsp;přece stále a&nbsp;přese vše doufající vírou, svým bystrým smyslem pro ironii a&nbsp;humor lidské komedie, zejména pak svým vroucím a&nbsp;šetrným soucitem s&nbsp;každým utrpením. Zvlášť patrné jsou tyto rysy v&nbsp;jejích povídkách o&nbsp;dětech ve&nbsp;světě dospělých. To&nbsp;si&nbsp;uvědomujeme na&nbsp;mnoha místech a&nbsp;nejzřetelněji snad v&nbsp;úvodní povídce tohoto výboru, zvané Preludium. Je&nbsp;to&nbsp;obrázek jednoho dne ze&nbsp;života rodiny Beauchampových a&nbsp;Kezia je&nbsp;tu&nbsp;sama Katherine. Jak je&nbsp;to&nbsp;na&nbsp;pohled prosté, ta&nbsp;po&nbsp;letech vyvolaná vzpomínka na&nbsp;dětská léta, strávená na&nbsp;Novém Zélandě. Ale co&nbsp;všechno se&nbsp;tají za&nbsp;tou zdánlivou prostotou, jaká hloubka citu, jaká sugestivnost v&nbsp;zachycení prostředí, jaká křehkost a&nbsp;přitom pevnost kresby.</em></span></p>
          <p class="chunk" data-nb-ref-number="19" data-nb-words="120" data-nb-chars="912"><span class="idea" data-nb-ref-number="19" id="idea19" data-nb-words="120" data-nb-chars="912"><em>Když psal před dvanácti lety anglický kritik a&nbsp;povídkář V. S. Pritchett o&nbsp;povídkovém souboru Katherine Mansfieldové, chválil její zásluhy o&nbsp;novou formu povídky. Mansfieldová podle něho zvláčněla povídku, zbavila ji&nbsp;konvencí, vypustila úvod i&nbsp;všelijaké švindlování, které povídku jenom zbytečně zatěžovalo. Dodejme, že&nbsp;takové konvence, jako byla do&nbsp;nedávna novost námětu, složitost zápletky, překvapivá pointa, nahradila Mansfieldová zkratkami nálad, podobnými hudebním motivům, a&nbsp;dramatickým uplatněním charakteristického, ostře zachyceného detailu, kolem něhož se&nbsp;ve&nbsp;skutečnosti rozvíjí děj, nejen přímo vypravovaný, ale zároveň mnohonásobně odrážený a&nbsp;zesilovaný sněním, kusým dialogem, vnitřním monologem jednajících postav. O&nbsp;klíčovém postavení Katherine Mansfieldové v&nbsp;rozvoji moderní povídky, jak o&nbsp;něm mluví Pritchett, nebude jistě sporu. O&nbsp;tom se, doufám, přesvědčí každý pozornější čtenář tohoto výboru.</em></span></p>
          <blockquote class="chunk" data-nb-ref-number="20" data-nb-words="2" data-nb-chars="13"><span class="idea" data-nb-ref-number="20" id="idea20" data-nb-words="2" data-nb-chars="13"><p><em>Aloys Skoumal</em></p></span></blockquote>
          <hr>
        </section>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="21" data-nb-words="7" data-nb-chars="33"><span class="idea" data-nb-ref-number="21" id="idea21" data-nb-words="7" data-nb-chars="33"><p>Zemřel v&nbsp;roce 1957. <em>Pozn. red.</em> <a href="#fnref:1" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./blaho_a_jine_povidky_006.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>